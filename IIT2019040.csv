context,question,answer_text
"ताइवान या ताईवान (चीनी: 台灣) पूर्व एशिया में स्थित एक द्वीप है। यह द्वीप अपने आसपास के कई द्वीपों को मिलाकर चीनी गणराज्य का अंग है जिसका मुख्यालय ताइवान द्वीप ही है। इस कारण प्रायः 'ताइवान' का अर्थ 'चीनी गणराज्य' से भी लगाया जाता है। यूं तो ऐतिहासिक तथा संस्कृतिक दृष्टि से यह मुख्य भूमि (चीन) का अंग रहा है, पर इसकी स्वायत्ता तथा स्वतंत्रता को लेकर चीन (जिसका, इस लेख में, अभिप्राय चीन का जनवादी गणराज्य से है) तथा चीनी गणराज्य के प्रशासन में विवाद रहा है।
ताइवान की राजधानी है ताइपे। यह देश का वित्तीय केन्द्र भी है और यह नगर देश के उत्तरी भाग में स्थित है।
यहाँ के निवासी मूलत: चीन के फ्यूकियन (Fukien) और क्वांगतुंग प्रदेशों से आकर बसे लोगों की संतान हैं। इनमें ताइवानी वे कहे जाते हैं, जो यहाँ द्वितीय विश्वयुद्ध के पूर्व में बसे हुए हैं। ये ताइवानी लोग दक्षिण चीनी भाषाएँ जिनमें अमाय (Amoy), स्वातोव (Swatow) और हक्का (Hakka) सम्मिलित हैं, बोलते हैं। मंदारिन (Mandarin) राज्यकार्यों की भाषा है। ५० वर्षीय जापानी शासन के प्रभाव में लोगों ने जापानी भी सीखी है। आदिवासी, मलय पोलीनेशियाई समूह की बोलियाँ बोलते हैं।
इतिहास
चीन के प्राचीन इतिहास में ताइवान का उल्लेख बहुत कम मिलता है। फिर भी प्राप्त प्रमाणों के अनुसार यह ज्ञात होता है कि तांग राजवंश (Tang Dynasty) (६१८-९०७) के समय में चीनी लोग मुख्य भूमि से निकलकर ताइवान में बसने लगे थे। कुबलई खाँ के शासनकाल (१२६३-९४) में निकट के पेस्काडोर्स (pescadores) द्वीपों पर नागरिक प्रशासन की पद्धति आरंभ हो गई थी। ताइवान उस समय तक अवश्य मंगोलों से अछूता रहा।
जिस समय चीन में सत्ता मिंग वंश (१३६८-१६४४ ई.) के हाथ में थी, कुछ जापानी जलदस्युओं तथा निर्वासित और शरणार्थी चीनियों ने ताइवान के तटीय प्रदेशों पर, वहाँ के आदिवासियों को हटाकर बलात् अधिकार कर लिया। चीनी दक्षिणी पश्चिमी और जापानी उत्तरी इलाकों में बस गए।
१५१७ में ताइवान में पुर्तगाली पहुँचे, और उसका नाम 'इला फारमोसा' (Ilha Formosa) रक्खा। १६२२ में व्यापारिक प्रतिस्पर्धा से प्रेरित होकर डचों (हालैंडवासियों) ने पेस्काडोर्स (Pescadores) पर अधिकार कर लिया। दो वर्ष पश्चात् चीनियों ने डच लोगों से संधि की, जिसके अनुसार डचों ने उन द्वीपों से हटकर अपना व्यापारकेंद्र ताइवान बनाया और ताइवान के दक्षिण पश्चिम भाग में फोर्ट ज़ीलांडिया (Fort Zeelandia) और फोर्ट प्राविडेंशिया (Fort Providentia) दो स्थान निर्मित किए। धीरे धीरे राजनीतिक दावँ पेंचों से उन्होंने संपूर्ण द्वीप पर अपना अधिकार कर लिया।
१७वीं शताब्दी में चीन में मिंग वंश का पतन हुआ, और मांचू लोगों ने चिंग वंश (१६४४-१९१२ ई.) की स्थापना की। सत्ताच्युत मिंग वंशीय चेंग चेंग कुंग (Cheng Cheng Kung) ने १६६१-६२ में डचों को हटाकर ताइवान में अपना राज्य स्थापित किया। १६८२ में मांचुओं ने चेंग चेंग कुंग (Cheng Cheng Kung) के उत्तराधिकारियों से ताइवान भी छीन लया। सन् १८८३ से १८८६ तक ताइवान फ्यूकियन (Fukien) प्रदेश के प्रशासन में था। १८८६ में उसे एक प्रदेश के रूप में मान्यता मिल गई। प्रशासन की ओर भी चीनी सरकार अधिक ध्यान देने लगी।
१८९५ में चीन-जापान युद्ध के बाद ताइवान पर जापानियों का झंडा गड़ गया, किंतु द्वीपवासियों ने अपने को जापानियों द्वारा शासित नहीं माना और ताइवान गणराज्य के लिए संघर्ष करते रहे। द्वितीय विश्वयुद्ध के समय जापान ने वहाँ अपने प्रसार के लिए उद्योगीकरण की योजनाएँ चलानी आरम्भ कीं। इनको युद्ध की विभीषिका ने बहुत कुछ समाप्त कर दिया।
काहिरा (१९४६) और पोट्सडम (१९४५) की घोषणाओं के अनुसार सितंबर १९४५ में ताइवान पर चीन का अधिकार फिर से मान लिया गया। लेकिन चीनी अधिकारियों के दुर्व्यवहारों से द्वीपवासियों में व्यापक क्षोभ उत्पन्न हुआ। विद्रोहों का दमन बड़ी नृशंसता से किया गया। जनलाभ के लिए कुछ प्रशासनिक सुधार अवश्य लागू हुए।
इधर चीन में साम्यवादी आंदोलन सफल हो रहा था। अंततोगत्वा च्यांग काई शेक (तत्कालीन राष्ट्रपति) को अपनी नेशनलिस्ट सेनाओं के साथ भागकर ताइवान जाना पड़ा। इस प्रकार ८ दिसंबर, १९४९ को चीन की नेशनलिस्ट सरकार का स्थानांतरण हुआ।
१९५१ की सैनफ्रांसिस्को संधि के अंतर्गत जापान ने ताइवान से अपने सारे स्वत्वों की समाप्ति की घोषणा कर दी। दूसरे ही वर्ष ताइपी (Taipei) में चीन-जापान-संधि-वार्ता हुई। किंतु किसी संधि में ताइवान पर चीन के नियंत्रण का स्पष्ट संकेत नहीं किया गया। 
 बाहरी कड़ियाँ 


श्रेणी:चीन
श्रेणी:ताइवान",ताइवान की आधिकारिक भाषा क्या है?,मंदारिन
"गौतम बुद्ध (जन्म 563 ईसा पूर्व – निर्वाण 483 ईसा पूर्व) एक श्रमण थे जिनकी शिक्षाओं पर बौद्ध धर्म का प्रचलन हुआ।[1]
उनका जन्म लुंबिनी में 563 ईसा पूर्व इक्ष्वाकु वंशीय क्षत्रिय शाक्य कुल के राजा शुद्धोधन के घर में हुआ था। उनकी माँ का नाम महामाया था जो कोलीय वंश से थी जिनका इनके जन्म के सात दिन बाद निधन हुआ, उनका पालन महारानी की छोटी सगी बहन महाप्रजापती गौतमी ने किया। सिद्धार्थ विवाहोपरांत एक मात्र प्रथम नवजात शिशु राहुल और पत्नी यशोधरा को त्यागकर संसार को जरा, मरण, दुखों से मुक्ति दिलाने के मार्ग की तलाश एवं सत्य दिव्य ज्ञान खोज में रात में राजपाठ छोड़कर जंगल चले गए। वर्षों की कठोर साधना के पश्चात बोध गया (बिहार) में बोधि वृक्ष के नीचे उन्हें ज्ञान की प्राप्ति हुई और वे सिद्धार्थ गौतम से बुद्ध बन गए।
 जीवन वृत्त 

उनका जन्म 563 ईस्वी पूर्व के बीच शाक्य गणराज्य की तत्कालीन राजधानी कपिलवस्तु के निकट लुम्बिनी में हुआ था, जो नेपाल में है।[2] 
लुम्बिनी वन नेपाल के तराई क्षेत्र में कपिलवस्तु और देवदह के बीच नौतनवा स्टेशन से 8 मील दूर पश्चिम में रुक्मिनदेई नामक स्थान के पास स्थित था। कपिलवस्तु की महारानी महामाया देवी के अपने नैहर देवदह जाते हुए रास्ते में प्रसव पीड़ा हुई और वहीं उन्होंने एक बालक को जन्म दिया। शिशु का नाम सिद्धार्थ रखा गया।[3] गौतम गोत्र में जन्म लेने के कारण वे गौतम भी कहलाए। क्षत्रिय राजा शुद्धोधन उनके पिता थे। परंपरागत कथा के अनुसार सिद्धार्थ की माता का उनके जन्म के सात दिन बाद निधन हो गया था। उनका पालन पोषण उनकी मौसी और शुद्दोधन की दूसरी रानी महाप्रजावती (गौतमी)ने किया। शिशु का नाम सिद्धार्थ दिया गया, जिसका अर्थ है ""वह जो सिद्धी प्राप्ति के लिए जन्मा हो""। जन्म समारोह के दौरान, साधु द्रष्टा आसित ने अपने पहाड़ के निवास से घोषणा की- बच्चा या तो एक महान राजा या एक महान पवित्र पथ प्रदर्शक बनेगा।[4] शुद्दोधन ने पांचवें दिन एक नामकरण समारोह आयोजित किया और आठ ब्राह्मण विद्वानों को भविष्य पढ़ने के लिए आमंत्रित किया। सभी ने एक सी दोहरी भविष्यवाणी की, कि बच्चा या तो एक महान राजा या एक महान पवित्र आदमी बनेगा।[4] दक्षिण मध्य नेपाल में स्थित लुंबिनी में उस स्थल पर महाराज अशोक ने तीसरी शताब्दी ईसा पूर्व बुद्ध के जन्म की स्मृति में एक स्तम्भ बनवाया था। बुद्ध का जन्म दिवस व्यापक रूप से थएरावदा देशों में मनाया जाता है।[4]
सुद्धार्थ का मन वचपन से ही करुणा और दया का स्रोत था। इसका परिचय उनके आरंभिक जीवन की अनेक घटनाओं से पता चलता है। 
घुड़दौड़ में जब घोड़े दौड़ते और उनके मुँह से झाग निकलने लगता तो सिद्धार्थ उन्हें थका जानकर वहीं रोक देता और जीती हुई बाजी हार जाता। 
खेल में भी सिद्धार्थ को खुद हार जाना पसंद था क्योंकि किसी को हराना और किसी का दुःखी होना उससे नहीं देखा जाता था। 
सिद्धार्थ ने चचेरे भाई देवदत्त द्वारा तीर से घायल किए गए हंस की सहायता की और उसके प्राणों की रक्षा की।
 शिक्षा एवं विवाह 
सिद्धार्थ ने गुरु विश्वामित्र के पास वेद और उपनिषद्‌ को तो पढ़ा हीं , राजकाज और युद्ध-विद्या की भी शिक्षा ली। कुश्ती, घुड़दौड़, तीर-कमान, रथ हाँकने में कोई उसकी बराबरी नहीं कर पाता।
सोलह वर्ष की उम्र में सिद्धार्थ का कन्या यशोधरा के साथ विवाह हुआ। पिता द्वारा ऋतुओं के अनुरूप बनाए गए वैभवशाली और समस्त भोगों से युक्त महल में वे यशोधरा के साथ रहने लगे जहाँ उनके पुत्र राहुल का जन्म हुआ।
लेकिन विवाहके बाद उनका मन वैराग्यमें चला और सम्यक सुख-शांतिके लिए उन्होंने आपने परिवार का त्याग कर दिया।
 विरक्ति 

राजा शुद्धोधन ने सिद्धार्थ के लिए भोग-विलास का भरपूर प्रबंध कर दिया। तीन ऋतुओं के लायक तीन सुंदर महल बनवा दिए। वहाँ पर नाच-गान और मनोरंजन की सारी सामग्री जुटा दी गई। दास-दासी उसकी सेवा में रख दिए गए। पर ये सब चीजें सिद्धार्थ को संसार में बाँधकर नहीं रख सकीं। वसंत ऋतु में एक दिन सिद्धार्थ बगीचे की सैर पर निकले। उन्हें सड़क पर एक बूढ़ा आदमी दिखाई दिया। उसके दाँत टूट गए थे, बाल पक गए थे, शरीर टेढ़ा हो गया था। हाथ में लाठी पकड़े धीरे-धीरे काँपता हुआ वह सड़क पर चल रहा था। दूसरी बार कुमार जब बगीचे की सैर को निकला, तो उसकी आँखों के आगे एक रोगी आ गया। उसकी साँस तेजी से चल रही थी। कंधे ढीले पड़ गए थे। बाँहें सूख गई थीं। पेट फूल गया था। चेहरा पीला पड़ गया था। दूसरे के सहारे वह बड़ी मुश्किल से चल पा रहा था। तीसरी बार सिद्धार्थ को एक अर्थी मिली। चार आदमी उसे उठाकर लिए जा रहे थे। पीछे-पीछे बहुत से लोग थे। कोई रो रहा था, कोई छाती पीट रहा था, कोई अपने बाल नोच रहा था। इन दृश्यों ने सिद्धार्थ को बहुत विचलित किया। उन्होंने सोचा कि ‘धिक्कार है जवानी को, जो जीवन को सोख लेती है। धिक्कार है स्वास्थ्य को, जो शरीर को नष्ट कर देता है। धिक्कार है जीवन को, जो इतनी जल्दी अपना अध्याय पूरा कर देता है। क्या बुढ़ापा, बीमारी और मौत सदा इसी तरह होती रहेगी सौम्य? चौथी बार कुमार बगीचे की सैर को निकला, तो उसे एक संन्यासी दिखाई पड़ा। संसार की सारी भावनाओं और कामनाओं से मुक्त प्रसन्नचित्त संन्यासी ने सिद्धार्थ को आकृष्ट किया।
 महाभिनिष्क्रमण 

सुंदर पत्नी यशोधरा, दुधमुँहे राहुल और कपिलवस्तु जैसे राज्य का मोह छोड़कर सिद्धार्थ तपस्या के लिए चल पड़े। वह राजगृह पहुँचे। वहाँ  भिक्षा माँगी। सिद्धार्थ घूमते-घूमते आलार कालाम और उद्दक रामपुत्र के पास पहुँचे। उनसे योग-साधना सीखी। समाधि लगाना सीखा। पर उससे उसे संतोष नहीं हुआ। वह उरुवेला पहुँचे और वहाँ पर तरह-तरह से तपस्या करने लगे।
सिद्धार्थ ने पहले तो केवल तिल-चावल खाकर तपस्या शुरू की, बाद में कोई भी आहार लेना बंद कर दिया। शरीर सूखकर काँटा हो गया। छः साल बीत गए तपस्या करते हुए। सिद्धार्थ की तपस्या सफल नहीं हुई।
शांति हेतु बुद्ध का मध्यम मार्ग: एक दिन कुछ स्त्रियाँ किसी नगर से लौटती हुई वहाँ से निकलीं, जहाँ सिद्धार्थ तपस्या कर रहा थे। उनका एक गीत सिद्धार्थ के कान में पड़ा- ‘वीणा के तारों को ढीला मत छोड़ दो। ढीला छोड़ देने से उनका सुरीला स्वर नहीं निकलेगा। पर तारों को इतना कसो भी मत कि वे टूट जाएँ।’ बात सिद्धार्थ को जँच गई। वह मान गये कि नियमित आहार-विहार से ही योग सिद्ध होता है। अति किसी बात की अच्छी नहीं। किसी भी प्राप्ति के लिए मध्यम मार्ग ही ठीक होता है ओर इसके लिए कठोर तपस्या करनी पड़ती है।
 ज्ञान की प्राप्ति 

वैशाखी पूर्णिमा के दिन सिद्धार्थ वटवृक्ष के नीचे ध्यानस्थ थे। समीपवर्ती गाँव की एक स्त्री सुजाता को पुत्र हुआ। उसने बेटे के लिए एक वटवृक्ष की मनौती मानी थी। वह मनौती पूरी करने के लिए सोने के थाल में गाय के दूध की खीर भरकर पहुँची। सिद्धार्थ वहाँ बैठा ध्यान कर रहा था। उसे लगा कि वृक्षदेवता ही मानो पूजा लेने के लिए शरीर धरकर बैठे हैं। सुजाता ने बड़े आदर से सिद्धार्थ को खीर भेंट की और कहा- ‘जैसे मेरी मनोकामना पूरी हुई, उसी तरह आपकी भी हो।’
उसी रात को ध्यान लगाने पर सिद्धार्थ की साधना सफल हुई। उसे सच्चा बोध हुआ। तभी से सिद्धार्थ 'बुद्ध' कहलाए। जिस पीपल वृक्ष के नीचे सिद्धार्थ को बोध मिला वह बोधिवृक्ष कहलाया और गया का समीपवर्ती वह स्थान बोधगया।
 धर्म-चक्र-प्रवर्तन 
वे 80 वर्ष की उम्र तक अपने धर्म का संस्कृत के बजाय उस समय की सीधी सरल लोकभाषा पाली में प्रचार करते रहे। उनके सीधे सरल धर्म की लोकप्रियता तेजी से बढ़ने लगी।
चार सप्ताह तक बोधिवृक्ष के नीचे रहकर धर्म के स्वरूप का चिंतन करने के बाद बुद्ध धर्म का उपदेश करने निकल पड़े। आषाढ़ की पूर्णिमा को वे काशी के पास मृगदाव (वर्तमान में सारनाथ) पहुँचे। वहीं पर उन्होंने सबसे पहला धर्मोपदेश दिया और पहले के पाँच मित्रों को अपना अनुयायी बनाया और फिर उन्हें धर्म प्रचार करने के लिये भेज दिया।
 महापरिनिर्वाण 

पालि सिद्धांत के महापरिनिर्वाण सुत्त के अनुसार ८० वर्ष की आयु में बुद्ध ने घोषणा की कि वे जल्द ही परिनिर्वाण के लिए रवाना होंगे। बुद्ध ने अपना आखिरी भोजन, जिसे उन्होंने कुन्डा नामक एक लोहार से एक भेंट के रूप में प्राप्त किया था, ग्रहण लिया जिसके कारण वे गंभीर रूप से बीमार पड़ गये। बुद्ध ने अपने शिष्य आनंद को निर्देश दिया कि वह कुन्डा को समझाए कि उसने कोई गलती नहीं की है। उन्होने कहा कि यह भोजन अतुल्य है।[5]
 उपदेश 
भगवान बुद्ध ने लोगों को मध्यम मार्ग का उपदेश किया। उन्होंने दुःख, उसके कारण और निवारण के लिए अष्टांगिक मार्ग सुझाया। उन्होंने अहिंसा पर बहुत जोर दिया है। उन्होंने यज्ञ और पशु-बलि की निंदा की। 
बुद्ध के उपदेशों का सार इस प्रकार है -
 महात्मा बुद्ध ने सनातन धरम के कुछ संकल्पनाओं का प्रचार किया, जैसे अग्निहोत्र तथा गायत्री मन्त्र
 ध्यान तथा अन्तर्दृष्टि
 मध्यमार्ग का अनुसरण
 चार आर्य सत्य
 अष्टांग मार्ग
 बौद्ध धर्म एवं संघ 
बुद्ध के धर्म प्रचार से भिक्षुओं की संख्या बढ़ने लगी। बड़े-बड़े राजा-महाराजा भी उनके शिष्य बनने लगे। शुद्धोधन और राहुल ने भी बौद्ध धर्म की दीक्षा ली। भिक्षुओं की संख्या बहुत बढ़ने पर बौद्ध संघ की स्थापना की गई। बाद में लोगों के आग्रह पर बुद्ध ने स्त्रियों को भी संघ में ले लेने के लिए अनुमति दे दी, यद्यपि इसे उन्होंने उतना अच्छा नहीं माना। भगवान बुद्ध ने ‘बहुजन हिताय’ लोककल्याण के लिए अपने धर्म का देश-विदेश में प्रचार करने के लिए भिक्षुओं को इधर-उधर भेजा। अशोक आदि सम्राटों ने भी विदेशों में बौद्ध धर्म के प्रचार में अपनी अहम्‌ भूमिका निभाई। मौर्यकाल तक आते-आते भारत से निकलकर बौद्ध धर्म चीन, जापान, कोरिया, मंगोलिया, बर्मा, थाईलैंड, हिंद चीन, श्रीलंका आदि में फैल चुका था। इन देशों में बौद्ध धर्म बहुसंख्यक धर्म है।
 गौतम बुद्ध - अन्य धर्मों की दृष्टि में 
 हिन्दू धर्म में 
हिन्दू धर्म में भगवान बुद्ध

बुद्ध को विष्णु का अवतार माना जाता है। अनेक पुराणों में उनका उल्लेख है।
सन्दर्भ

स्रोत ग्रन्थ
 
 According to Pali scholar K. R. Norman, a life span for the Buddha of c. 480 to 400 BCE (and his teaching period roughly from c. 445 to 400 BCE) ""fits the archaeological evidence better"".[6] See also .}}
इन्हें भी देखें
 हिन्दू धर्म में भगवान बुद्ध
 बुद्धावतार
 बाहरी कड़ियाँ 


श्रेणी:बौद्ध धर्म
श्रेणी:धर्म प्रवर्तक

श्रेणी:धर्मगुरू
श्रेणी:भारतीय बौद्ध",गौतम बुद्ध के पिता का नाम क्या था,राजा शुद्धोधन
"इमरान ख़ान नियाजी (Urdu: عمران خان نیازی‎; जन्म 25 नवम्बर 1952) एक पाकिस्तानी राजनीतिज्ञ तथा वर्तमान पाकिस्तान के प्रधानमंत्री और सेवानिवृत्त पाकिस्तानी क्रिकेटर हैं।[5] उन्होंने पाकिस्तानी आम चुनाव, २०१८ में बहुमत जीता।[6] वह 2013 से 2018 तक पाकिस्तान की नेशनल असेंबली के सदस्य थे, जो सीट 2013 के आम चुनावों में जीती थीं। इमरान बीसवीं सदी के उत्तरार्द्ध के दो दशकों में अंतर्राष्ट्रीय क्रिकेट खेला और 1990 के दशक के मध्य से राजनीतिज्ञ हो गए।[7] वर्तमान में, अपनी राजनीतिक सक्रियता के अलावा, ख़ान एक धर्मार्थ कार्यकर्ता और क्रिकेट कमेंटेटर भी हैं।
ख़ान, 1971-1992 तक पाकिस्तानी क्रिकेट टीम के लिए खेले और 1982 से 1992 के बीच, आंतरायिक कप्तान रहे। 1987 के विश्व कप के अंत में, क्रिकेट से संन्यास लेने के बाद, उन्हें टीम में शामिल करने के लिए 1988 में दुबारा बुलाया गया। 39 वर्ष की आयु में ख़ान ने पाकिस्तान की प्रथम और एकमात्र विश्व कप जीत में अपनी टीम का नेतृत्व किया।[8] 
उन्होंने टेस्ट क्रिकेट में 3,807 रन और 362 विकेट का रिकॉर्ड बनाया है, जो उन्हें 'आल राउंडर्स ट्रिपल' हासिल करने वाले छह विश्व क्रिकेटरों की श्रेणी में शामिल करता है।[9]
अप्रैल 1996 में ख़ान ने पाकिस्तान तहरीक-ए-इंसाफ (न्याय के लिए आंदोलन) नाम की एक छोटी और सीमांत राजनैतिक पार्टी की स्थापना की और उसके अध्यक्ष बने और जिसके वे संसद के लिए निर्वाचित केवल एकमात्र सदस्य हैं।[10] उन्होंने नवंबर 2002 से अक्टूबर 2007 तक नेशनल असेंबली के सदस्य के रूप में मियांवाली का प्रतिनिधित्व किया।[11] ख़ान ने दुनिया भर से चंदा इकट्ठा कर, 1996 में शौकत ख़ानम मेमोरियल कैंसर अस्पताल और अनुसंधान केंद्र और 2008 में मियांवाली नमल कॉलेज की स्थापना में मदद की।
 परिवार, शिक्षा और व्यक्तिगत जीवन 
इमरान ख़ान, शौकत ख़ानम और इकरमुल्लाह खान नियाज़ी की संतान हैं, जो लाहौर में एक सिविल इंजीनियर थे। ख़ान, जो अपने युवावस्था में एक शांत और शर्मीली लड़के थे, एक मध्यम वर्गीय परिवार में अपनी चार बहनों के साथ पले-बढे.[12] पंजाब में बसे ख़ान के पिता, मियांवाली के पश्तून नियाज़ी शेरमनखेल जनजाति के वंशज थे।[13] उनकी माता के परिवार में जावेद बुर्की और माजिद ख़ान जैसे सफल क्रिकेटर शामिल हैं।[13] ख़ान ने लाहौर में ऐचीसन कॉलेज, कैथेड्रल स्कूल और इंग्लैंड में रॉयल ग्रामर स्कूल वर्सेस्टर में शिक्षा ग्रहण की, जहां क्रिकेट में उनका प्रदर्शन उत्कृष्ट था। 1972 में, उन्होंने केबल कॉलेज, ऑक्सफोर्ड में दर्शन, राजनीति और अर्थशास्त्र के अध्ययन के लिए दाखिला लिया, जहां उन्होंने राजनीति में दूसरी श्रेणी से और अर्थशास्त्र में तीसरी श्रेणी से स्नातक की उपाधि प्राप्त की। [14]
16 मई, 1995 को, ख़ान ने अंग्रेज़ उच्च-वर्गीय, रईस जेमिमा गोल्डस्मिथ के साथ विवाह किया, जिसने पेरिस में दो मिनट के इस्लामी समारोह में अपना धर्म परिवर्तन किया। एक महीने बाद, 21 जून को, उन्होंने फिर से इंग्लैंड में रिचमंड रजिस्टर कार्यालय में एक नागरिक समारोह में शादी की, उसके तुरंत बाद गोल्डस्मिथ के सरी में स्थित घर पर स्वागत समारोह का आयोजन किया गया।[15] इस शादी से, जिसे ख़ान ने ""कठिन"" परिभाषित किया,[13] सुलेमान ईसा (18 नवम्बर 1996 को जन्म) और कासिम (10 अप्रैल, 1999 को जन्म), दो पुत्र हुए.[13] अपनी शादी के समझौते के अनुसार, ख़ान वर्ष के चार महीने इंग्लैंड में व्यतीत करते थे। 22 जून, 2004 को यह घोषणा की गई कि ख़ान दंपत्ति ने तलाक़ ले लिया है, क्योंकि ""जेमिमा के लिए पाकिस्तानी जीवन को अपनाना मुश्किल था।""[16]
ख़ान, अब बनी गाला, इस्लामाबाद में रहते हैं जहां उन्होंने अपने लंदन फ्लैट की बिक्री से प्राप्त धन से एक फ़ार्म-हाउस का निर्माण किया है। छुट्टियों के दौरान उनके पास आने वाले दोनों बेटों के लिए एक क्रिकेट मैदान का रख-रखाव करने के साथ-साथ, वे फलों के वृक्ष और गेहूं का उत्पादन भी करते हैं और गायों को पालते हैं।[13] खबरों के अनुसार ख़ान, कथित रूप से उनकी नाजायज़ बेटी, टीरियन जेड ख़ान-व्हाइट के साथ भी नियमित संपर्क में रहते हैं, जिसे उन्होंने सार्वजनिक रूप से कभी स्वीकार नहीं किया।[17]
 क्रिकेट कॅरियर 
ख़ान ने लाहौर में सोलह साल की उम्र में प्रथम श्रेणी क्रिकेट में एक फीके प्रदर्शन के साथ शुरूआत की। 1970 के दशक के आरंभ से ही उन्होंने अपनी घरेलू टीमों, लाहौर A (1969-70), लाहौर B(1969-70), लाहौर ग्रीन्स (1970-71) और अंततः, लाहौर (1970-71) से खेलना शुरू कर दिया। [18] ख़ान 1973-75 सीज़न के दौरान ऑक्सफोर्ड विश्वविद्यालय की ब्लूज़ क्रिकेट टीम का हिस्सा थे।[14] वोर्सेस्टरशायर में, जहां उन्होंने 1971 से 1976 तक काउंटी क्रिकेट खेला, उनको सिर्फ़ एक औसत मध्यम तेज़ गेंदबाज के रूप में माना जाता था। इस दशक की ख़ान के प्रतिनिधित्व वाली दूसरी टीमों में शामिल हैं दाऊद इंडस्ट्रीज (1975-76) और पाकिस्तान इंटरनेशनल एयरलाइंस (1975-76 से 1980-81).1983 से 1988 तक, वह ससेक्स के लिए खेले।[9]
1971 में, ख़ान ने बर्मिंघम में इंग्लैंड के खिलाफ़ अपने टेस्ट क्रिकेट का शुभारंभ किया। तीन साल बाद, उन्होंने एक दिवसीय अंतर्राष्ट्रीय (ODI) मैच का श्री गणेश एक बार फिर नॉटिंघम में प्रूडेंशियल ट्राफ़ी के लिए इंग्लैंड के खिलाफ़ खेल कर किया। ऑक्सफोर्ड से स्नातक बनने और वोर्सेस्टरशायर में अपना कार्यकाल खत्म करने के बाद, वे 1976 में पाकिस्तान लौटे और अपनी देशी राष्ट्रीय टीम में 1976-77 सत्र के आरंभ में ही उन्होंने एक स्थायी स्थान सुरक्षित कर लिया, जिसके दौरान उनको न्यूज़ीलैंड और ऑस्ट्रेलिया का सामना करना पड़ा.[18] ऑस्ट्रेलियाई सीरीज़ के बाद, वे वेस्ट इंडीज के दौरे पर गए, जहां वे टोनी ग्रेग से मिले, जिन्होंने उनको केरी पैकर के 'वर्ल्ड सीरीज़ क्रिकेट' के लिए हस्ताक्षरित किया[9] .उनकी पहचान विश्व के एक तेज़ गेंदबाज़ के रूप में तब बननी शुरू हुई जब 1978 में पर्थ में आयोजित एक तेज़ गेंदबाज़ी समारोह में उन्होंने 139.7km/h की रफ्तार से गेंद फेंकते हुए, जेफ़ थॉमप्सन और माइकल होल्डिंग के पीछे तीसरा स्थान प्राप्त किया, मगर डेनिस लिली, गार्थ ले रौक्स और एंडी रॉबर्ट्स से आगे रहे। [9] . 30 जनवरी 1983 को ख़ान ने भारत के खिलाफ़ 922 अंकों का टेस्ट क्रिकेट बॉलिंग रेटिंग दर्जा हासिल किया। उनका प्रदर्शन जो उस समय का उच्चतम प्रदर्शन था, ICC के ऑल टाइम टेस्ट बॉलिंग रेटिंग पर तीसरे स्थान पर है।[19].
ख़ान ने 75 टेस्ट में (3000 रन और 300 विकेट हासिल करते हुए) आल-राउंडर्स ट्रिपल प्राप्त किया, जो इयान बॉथम के 72 के बाद दूसरा सबसे तेज़ रिकार्ड है। बल्लेबाजी क्रम में छठे स्थान पर खेलते हुए वे 61.86 के साथ द्वितीय सर्वोच्च सार्वकालिक टेस्ट बल्लेबाजी औसत वाले टेस्ट बल्लेबाज के रूप में स्थापित हैं। उन्होंने अपना अंतिम टेस्ट मैच, जनवरी 1992 में पाकिस्तान के लिए श्रीलंका के खिलाफ़ फ़ैसलाबाद में खेला। ख़ान ने इंग्लैंड के खिलाफ़ मेलबोर्न ऑस्ट्रेलिया में खेले गए अपने अंतिम ODI, 1992 विश्व कप के ऐतिहासिक फ़ाइनल के छह महीने बाद क्रिकेट से संन्यास ले लिया।[20] उन्होंने अपने कॅरियर का अंत 88 टेस्ट मैचों, 126 पारियों और 37.69 की औसत से 3,807 रन बना कर किया, जिसमे छह शतक और 18 अर्द्धशतक शामिल हैं। उनका सर्वोच्च स्कोर 136 रन था। एक गेंदबाज के रूप में उन्होंने टेस्ट क्रिकेट में 362 विकेट लिए, ऐसा करने वाले वे पाकिस्तान के पहले और दुनिया के चौथे गेंदबाज हैं।[9] ODI में उन्होंने 175 मैच खेले और 33.41 की औसत से 3,709 रन बनाए। उनका सर्वोच्च स्कोर 102 नाबाद है। उनकी सर्वश्रेष्ठ ODI गेंदबाजी, 14 रन पर 6 विकेट पर दर्ज है।
 कप्तानी 
1982 में अपने कॅरियर की ऊंचाई पर तीस वर्षीय ख़ान ने जावेद मियांदाद से पाकिस्तानी क्रिकेट टीम की कप्तानी संभाली. इस नई भूमिका को याद करते हुए और उसकी शुरूआती परेशानियों की चर्चा करते हुए उन्होंने बाद में कहा, ""जब मैं क्रिकेट टीम का कप्तान बना था, तो मैं इतना शर्मीला था कि सीधे टीम से बात नहीं कर सकता था। मुझे प्रबंधक से कहना पड़ता था, सुनिए क्या आप उनसे बात कर सकते हैं, यह बात है जो मैं उनसे व्यक्त करना चाहता हूं. 
मेरे कहने का मतलब है कि मैं इतना शर्मीला और संकोची हुआ करता था कि शुरूआती टीम बैठकों में मैं टीम से बात नहीं कर पाता था।[21] एक कप्तान के रूप में, ख़ान ने 48 टेस्ट मैच खेले, जिसमें से 14 पाकिस्तान ने जीते, 8 में हार गए और बाकी 26 बिना हार-जीत के समाप्त हो गए। उन्होंने 139 एक-दिवसीय मैच भी खेले, जिनमें से 77 में जीत, 57 में हार हासिल हुई और एक बराबर का खेल रहा। [9]
उनके नेतृत्व में टीम के दूसरे मैच में, ख़ान ने उन्हें अंग्रेज़ी धरती पर 28 साल में पहली टेस्ट विजय दिलाई.[22] एक कप्तान के रूप में ख़ान का प्रथम वर्ष, एक तेज़ गेंदबाज़ और एक ऑल राउंडर के रूप में उनकी उपलब्धि के शिखर पर था। उन्होंने अपने कॅरियर की सर्वश्रेष्ठ टेस्ट गेंदबाजी लाहौर में श्रीलंका के खिलाफ़ 1981-82 में 58 रनों में 8 विकेट लेकर दर्ज की। [9] 1982 में इंग्लैंड के खिलाफ़ तीन टेस्ट श्रृंखला में 21 विकेट लेकर और बल्ले से औसत 56 बना कर गेंदबाज़ी और बल्लेबाज़ी दोनों में सर्वश्रेष्ठ रहे। बाद में उसी वर्ष, एक बेहद मज़बूत भारतीय टीम के खिलाफ़ घरेलू सीरीज़ में छह टेस्ट मैचों में 13.95 की औसत से 40 विकेट लेकर एक ज़बरदस्त अभिस्वीकृत प्रदर्शन किया। 1982-83 में इस श्रृंखला के अंत तक, ख़ान ने कप्तान के रूप में एक वर्ष की अवधि में 13 टेस्ट मैचों में 88 विकेट लिए। [18]
बहरहाल, भारत के खिलाफ़ यही टेस्ट सीरीज़, उनकी पिंडली में तनाव फ्रैक्चर का कारण बनी, जिसने उनको दो से अधिक वर्षों के लिए क्रिकेट से बाहर रखा। पाकिस्तानी सरकार द्वारा निधिबद्ध एक प्रयोगात्मक इलाज से 1984 के अंत तक उन्हें ठीक होने में मदद मिली और 1984-85 सीज़न के उत्तरार्द्ध में अंतर्राष्ट्रीय क्रिकेट में उन्होंने एक सफल वापसी की। [9]
1987 में ख़ान ने पाकिस्तान की भारत में पहली टेस्ट सीरीज़ जीत और उसके बाद उसी वर्ष इंग्लैंड में पाकिस्तान की पहली श्रृंखला जीत में पाकिस्तान का नेतृत्व किया।[22] 1980 के दशक के दौरान, उनकी टीम ने वेस्ट इंडीज के खिलाफ़ तीन विश्वसनीय ड्रॉ दर्ज किये। 1987 में भारत और पाकिस्तान ने विश्व कप की सह-मेज़बानी की, लेकिन दोनों में से कोई भी सेमी-फ़ाइनल से ऊपर नहीं जा पाया। ख़ान ने विश्व कप के अंत में अंतर्राष्ट्रीय क्रिकेट से संन्यास ले लिया। 1988 में, पाकिस्तान के राष्ट्रपति जनरल जिया उल हक ने उन्हें दुबारा कप्तानी संभालने को कहा और 18 जनवरी को उन्होंने टीम में फिर से आने के निर्णय की घोषणा की। [9] कप्तानी में लौटने के तुरंत बाद उन्होंने वेस्ट इंडीज में पाकिस्तान के एक विजयी दौरे का नेतृत्व किया, जिसके बारे में उन्होंने याद करते हुए कहा कि ""वास्तव में मैंने पिछली बार अच्छी गेंदबाज़ी की.""[13] 1988 में वेस्ट इंडीज़ के खिलाफ़ उनको मैन ऑफ़ द सीरीज़ घोषित किया गया, जब उन्होंने सीरीज़ में 3 टेस्ट मैचों में 23 विकेट लिए। [9]
एक कप्तान और एक क्रिकेटर के रूप में ख़ान के कॅरियर का उच्चतम स्तर तब आया, जब उन्होंने 1992 क्रिकेट विश्व कप में पाकिस्तान की जीत का नेतृत्व किया। एक जल्दी टूटने वाले बल्लेबाज़ी पंक्ति में खेलते हुए, ख़ान ने खुद को शीर्ष क्रम के बल्लेबाज़ के रूप में जावेद मियांदाद के साथ खेलने के लिए पदोन्नत किया, लेकिन एक गेंदबाज़ के रूप में उनका योगदान कम रहा। 39 की उम्र में, ख़ान ने सभी पाकिस्तानी बल्लेबाजों में सबसे ज़्यादा रन बनाए और आखिरी विजय विकेट भी उन्होंने खुद ली। [18] बहरहाल, पाकिस्तानी टीम की ओर से ख़ान द्वारा विश्व कप ट्रॉफी स्वीकार करने की आलोचना भी हुई। यह बताया गया कि ख़ान का अपने स्वीकृति-भाषण में अपनी टीम और अपने देश का उल्लेख ना करने के निर्णय और उनके बजाय खुद पर और अपने आगामी कैंसर अस्पताल पर केंद्रित ध्यान ने कई नागरिकों को ""नाराज़ और शर्मिंदा"" किया। ""इमरान के 'मैं' 'मुझे' और 'मेरा' भाषण ने हर किसी को दुखी किया,"" डेली नेशन अख़बार के एक संपादकीय में लिखा था, जिसने स्वीकृति भाषण को एक ""कर्कश स्वर"" का तमगा दिया। [23]
 सेवानिवृत्ति के बाद 
1994 में ख़ान ने स्वीकार किया कि टेस्ट मैचों के दौरान उन्होंने ""कभी-कभी गेंद के किनारे खरोंचे और सीम को उठाया."" उन्होंने यह भी जोड़ा कि ""केवल एक बार मैंने किसी चीज़ का इस्तेमाल किया। जब ससेक्स 1981 में हैम्पशायर से खेल रहे थे, तब गेंद बिल्कुल भी घूम नहीं रही थी। मैंने 12वें आदमी से बोतल का ढक्कन मंगवाया और वह चारों ओर काफी घूमने लगी.""[24] 1996 में, ख़ान ने पूर्व अंग्रेज़ कप्तान और ऑल राउंडर इयान बॉथम और बल्लेबाज़ एलन लैम्ब द्वारा कथित तौर पर ख़ान द्वारा ऊपर उल्लिखित गेंद-छेड़छाड़ के बारे में दो लेखों में की गई टिप्पणी और भारतीय पत्रिका इंडिया टुडे में प्रकाशित एक दूसरे लेख में की गई टिप्पणीयों के लिए की गई एक परिवाद कार्रवाई में सफलतापूर्वक खुद का बचाव किया। उन्होंने दावा किया कि बाद के प्रकाशन में ख़ान ने दोनों क्रिकेटरों को ""नस्लवादी, अशिक्षित और निम्न स्तरीय"" कहा.ख़ान ने विरोध किया कि उन्हें ग़लत उद्धृत किया गया है, यह कहते हुए कि 18 साल पहले उनके द्वारा एक काउंटी मैच में गेंद के साथ छेड़छाड़ करने की बात स्वीकार करने के बाद वह खुद का बचाव कर रहे थे।[25] ख़ान ने परिवाद मामला निर्णायक मंडल द्वारा 10-2 बहुमत के निर्णय के साथ जीत लिया, जिसे न्यायाधीश ने ""एक निरर्थक पूर्ण मेहनत"" करार दिया। [25]
सेवानिवृत्त होने के बाद से, ख़ान ने विभिन्न ब्रिटिश और एशियाई समाचार पत्रों के लिए क्रिकेट पर विचारात्मक लेख लिखें हैं, खास कर पाकिस्तान की राष्ट्रीय टीम के बारे में. उनके योगदान भारत की आउटलुक पत्रिका,[26] द गार्जियन[27] द इंडीपेनडेंट और द टेलीग्राफ में प्रकाशित हुए हैं। ख़ान कभी-कभी, BBC उर्दू[28] और स्टार टीवी नेटवर्क सहित एशियाई और ब्रिटिश खेल नेटवर्क पर एक क्रिकेट कमेंटेटर के रूप में प्रस्तुत होते हैं।[29] 2004 में, जब भारतीय क्रिकेट टीम ने 14 वर्षों बाद पाकिस्तान का दौरा किया, तो वे TEN Sports के विशेष सजीव कार्यक्रम, स्ट्रेट ड्राइव,[30] पर एक कमेंटेटर थे, जबकि वे 2005 भारत-पाकिस्तान टेस्ट सीरीज़ के लिए sify.com के स्तंभकार भी थे।[31] वह 1992 के बाद से हर क्रिकेट विश्व कप के लिए विश्लेषण उपलब्ध कराते रहे हैं, जिसमें शामिल है 1999 विश्व कप के दौरान BBC के लिए मैच सारांश प्रदान करना। [31]
 सामाजिक कार्य 
1992 में क्रिकेट से संन्यास लेने के बाद, चार से अधिक वर्षों तक, ख़ान ने अपने प्रयासों को केवल सामाजिक कार्य पर केंद्रित किया। 1991 तक, वे अपनी मां, श्रीमती शौकत ख़ानम के नाम पर गठित एक धर्मार्थ संगठन, शौकत ख़ानम मेमोरियल ट्रस्ट की स्थापना कर चुके थे। ट्रस्ट के प्रथम प्रयास के रूप में, ख़ान ने पाकिस्तान के पहले और एकमात्र कैंसर अस्पताल की स्थापना की, जिसका निर्माण ख़ान द्वारा दुनिया भर से जुटाए गए $25 मीलियन से अधिक के दान और फंड के प्रयोग से किया गया।[10] उन्होंने अपनी मां की स्मृति से प्रेरित होकर, जिनकी मृत्यु कैंसर से हुई थी, 29 दिसम्बर 1994 को लाहौर में शौकत ख़ानम मेमोरियल कैंसर अस्पताल और अनुसंधान केंद्र, 75 प्रतिशत मुफ्त देखभाल वाला एक धर्मार्थ कैंसर अस्पताल खोला.[13] सम्प्रति ख़ान अस्पताल के अध्यक्ष के रूप में कार्य करते हैं और धर्मार्थ और सार्वजनिक दान के माध्यम से धन जुटाते रहते हैं।[32] 1990 के दशक के दौरान, ख़ान ने UNICEF के लिए, खेलों के विशेष प्रतिनिधि के रूप में कार्य किया[33] और बांग्लादेश, पाकिस्तान, श्रीलंका और थाईलैंड में स्वास्थ्य और टीकाकरण कार्यक्रम को बढ़ावा दिया। [34]
27 अप्रैल 2008 को, ख़ान के दिमाग की उपज, नमल कॉलेज नामक एक तकनीकी महाविद्यालय मियांवाली जिले में उद्घाटित किया गया। नमल कॉलेज, मियांवाली विकास ट्रस्ट (MDT) द्वारा बनाया गया था, जिसके अध्यक्ष ख़ान थे और दिसम्बर 2005 में इसे ब्रैडफ़ोर्ड विश्वविद्यालय का एक सहयोगी कॉलेज बना दिया गया।[35] इस समय, ख़ान अपनी सफल लाहौर संस्था को एक मॉडल के रूप में प्रयोग करते हुए कराची में एक और कैंसर अस्पताल का निर्माण करवा रहे हैं।लंदन में प्रवास के दौरान वे एक क्रिकेट धर्मार्थ संस्था, लॉर्ड्स टेवरनर्स के साथ काम करते हैं।[10]
 राजनीतिक कार्य 
एक क्रिकेटर के रूप में अपने पेशेवर कॅरियर के अंत के कुछ साल बाद, ख़ान ने यह स्वीकार करते हुए चुनावी राजनीति में प्रवेश किया कि उन्होंने इससे पहले चुनाव में कभी वोट नहीं डाला। [36] तब से उनका सबसे महत्वपूर्ण राजनीतिक कार्य, परवेज़ मुशर्रफ़ और आसिफ़ अली ज़रदारी जैसे सत्ताधारी नेताओं और उनकी अमेरिकी और ब्रिटिश विदेश नीति के विरोध के खिलाफ़ विरोध प्रदर्शन करना रहा है। ""पाकिस्तान में ख़ान की राजनीति को गंभीरता से नहीं लिया जाता है और सबसे उचित रूप में उसका मूल्यांकन, अधिकांश अख़बारों में एकल कॉलम की समाचार वस्तु के रूप में किया जाता है।[37] रिपोर्ट और उनकी अपनी स्वीकारोक्ति के अनुसार, ख़ान के सबसे प्रमुख राजनीतिक समर्थक महिलाएं और युवा हैं।[12] उनका राजनैतिक धावा, लेफ्टिनेंट जनरल हामिद गुल से प्रभावित है, पाकिस्तानी गुप्तचर विभाग के पूर्व प्रमुख, जो अफ़गानिस्तान में तालिबान के विस्तार को हवा देने और अपने पश्चिम-विरोधी दृष्टिकोण के लिए प्रसिद्द हैं।[38] पाकिस्तान में उनके राजनैतिक कार्यों के प्रति प्रतिक्रिया को कुछ ऐसा माना गया है, ""ख़ाने की मेज़ पर उनके नाम का ज़िक्र कीजिये और सबकी प्रतिक्रिया एक जैसी होती है: लोग अपनी आंखें घुमाते हैं, मंद-मंद मुस्काते हैं और उसके बाद एक दुखःद आह भरते हैं।""[39]
25 अप्रैल, 1996 को ख़ान ने ""न्याय, मानवता और आत्म-सम्मान"" के प्रस्तावित नारे के साथ पाकिस्तान तहरीक-ए-इंसाफ (PTI) नामक अपनी स्वयं की राजनीतिक पार्टी की स्थापना की। [13] 7 जिलों से चुनाव लड़ने वाले ख़ान और उनकी पार्टी के सदस्य, 1997 के आम चुनावों में सार्वभौमिक रूप से चुनाव में हार गए। ख़ान ने 1999 में जनरल परवेज़ मुशर्रफ़ के सैन्य तख्ता-पलट का समर्थन किया, लेकिन 2002 के आम चुनावों से कुछ महीने पहले उनके राष्ट्रपति पद की भर्त्सना की। कई राजनीतिक आलोचकों और उनके विरोधियों ने ख़ान के विचार परिवर्तन को एक अवसरवादी क़दम क़रार दिया। ""जनमत संग्रह का समर्थन करने का मुझे खेद है। मुझे यह समझाया गया था कि उनकी जीत पर प्रणाली से भ्रष्ट लोगों का सफ़ाया होगा.लेकिन वास्तव में मामला ऐसा नहीं था"", उन्होंने बाद में स्पष्टीकरण दिया। [40] 2002 के चुनावी मौसम के दौरान उन्होंने पाकिस्तान द्वारा अमेरिकी सेना को अफ़गानिस्तान में सहाय-सहकार सम्बन्धी समर्थन के खिलाफ़ यह कहते हुए आवाज़ उठाई कि उनका देश ""अमेरिका का ग़ुलाम"" हो चुका है।[40] 20 अक्टूबर, 2002 विधायी चुनावों में PTI ने लोकप्रिय वोट का 0.8% और 272 खुली सीटों में से एक पर विजय हासिल की। ख़ान को, जो मियांवाली के NA-71 निर्वाचन क्षेत्र से चुने गए थे, 16 नवंबर को एक सांसद के रूप में शपथ दिलाई गई।[41] कार्यालय में एक बार आ जाने के बाद, ख़ान ने 2002 में प्रधानमंत्री पद के लिए मुशर्रफ़ की पसंद को दरकिनार करते हुए, तालिबान समर्थक इस्लामी उम्मीदवार के पक्ष में वोट दिया। [38] एक सांसद के रूप में, वह कश्मीर और लोक लेखा पर स्थायी समितियों के सदस्य थे और उन्होंने विदेश मंत्रालय, शिक्षा और न्याय में विधायी रुचि व्यक्त की। [42]
6 मई, 2005 को ख़ान उन चंद मुस्लिमों में से एक बन गए, जिन्होंने 300 शब्द की न्यूज़वीक की कहानी की आलोचना की, जिसमें कथित तौर पर क्यूबा के ग्वांटनमो की खाड़ी में नौसैनिक अड्डे पर एक अमेरिकी सैन्य जेल में क़ुरान को अपवित्र किया गया। ख़ान ने लेख की निंदा करने के लिए एक प्रेस कॉन्फ्रेंस आयोजित की और मांग की कि जनरल परवेज़ मुशर्रफ़ इस घटना के लिए अमेरिकी राष्ट्रपति जॉर्ज डबल्यू. बुश से माफ़ी मंगवाएं.[38] 2006 में उन्होंने कहा, ""मुशर्रफ़ यहां बैठे हैं और वह जॉर्ज बुश के जूते चाटते हैं!"" बुश प्रशासन के समर्थक मुस्लिम नेताओं की आलोचना करते हुए उन्होंने कहा, ""वे मुस्लिम दुनिया पर बैठी कठपुतलियां हैं। हम एक प्रभुसत्ता-संपन्न पाकिस्तान चाहते हैं। हम नहीं चाहते कि राष्ट्रपति, जॉर्ज बुश का एक पूडल (गोद में रखने वाला छोटा कुत्ता) बनें.[21] मार्च 2006 में, जॉर्ज डब्ल्यू. बुश की पाकिस्तान यात्रा के दौरान, ख़ान को उनके विरोध प्रदर्शन आयोजित करने की धमकी के बाद इस्लामाबाद में घर में नज़रबंद रखा गया।[13] जून 2007 में संघीय संसदीय कार्य मंत्री डॉ॰ शेर अफ़गान ख़ान नियाज़ी और मुत्तहिदा कौमी मूवमेंट (MQM) पार्टी ने ख़ान के खिलाफ़ अनैतिकता के आधार पर राष्ट्रीय असेंबली के सदस्य के रूप में उनकी अनर्हता की मांग करते हुए, अलग-अलग अयोग्यता संदर्भ दायर किए. पाकिस्तानी संविधान के अनुच्छेद 62 और 63 के आधार पर दर्ज दोनों ही संदर्भ, 5 सितंबर को खारिज कर दिये गए।[43]
2 अक्टूबर, 2007 को ऑल पार्टीज़ डेमोक्रेटिक मूवमेंट के हिस्से के रूप में, ख़ान ने 85 अन्य सांसदों में शामिल होकर संसद से 6 अक्टूबर को निर्धारित राष्ट्रपति चुनाव के विरोध में इस्तीफ़ा दे दिया, जिसमें जनरल मुशर्रफ़ सेना प्रमुख के रूप में इस्तीफ़ा दिए बिना चुनाव लड़ रहे थे।[11] 3 नवंबर, 2007 को राष्ट्रपति मुशर्रफ़ द्वारा पाकिस्तान में आपातकाल घोषित किये जाने के कुछ घंटों बाद, ख़ान को उनके पिता के घर में नज़रबंद कर दिया गया। आपातकालीन शासन लगाने के बाद ख़ान ने मुशर्रफ़ के लिए मृत्यु दंड की मांग की, जिसे उन्होंने ""देशद्रोह"" के समकक्ष रखा। अगले दिन, 4 नवंबर को, ख़ान भाग गए और भ्रमणशील आश्रय में छिप गए।[44] अंततः 14 नवंबर को वे पंजाब विश्वविद्यालय में छात्रों के एक विरोध प्रदर्शन में शामिल होने के लिए बाहर आए। [45] रैली में ख़ान को जमात-ए-इस्लामी राजनीतिक दल के छात्रों द्वारा दबोच लिया गया, जिन्होंने दावा किया कि ख़ान रैली में एक बिन बुलाए सरदर्द थे और उन्हें पुलिस को सौंप दिया, जिसने उनके ऊपर हथियार उठाने के लिए लोगों को भड़काने, नागरिक अवज्ञा का आह्वान करने और घृणा फैलाने के लिए कथित तौर पर आतंकवाद अधिनियम के अर्न्तगत दोषारोपण किया।[46] डेरा गाज़ी ख़ान जेल में बंद, ख़ान के रिश्तेदारों को उनके पास जाने की अनुमति थी और जेल में उनके एक सप्ताह के दौरान उन तक चीज़ें पहुंचाने में वे सक्षम थे।19 नवंबर को, PTI सदस्यों और अपने परिवार के माध्यम से यह ख़बर बाहर भेजी कि उन्होंने भूख हड़ताल शुरू की है, पर डेरा गाज़ी ख़ान जेल के उप-अधीक्षक ने इस ख़बर का यह कहते हुए खंडन किया कि ख़ान ने नाश्ते में ब्रेड, अंडे और फल लिए। [47] 21 नवंबर, 2007 को रिहा 3,000 राजनीतिक क़ैदियों में ख़ान भी एक थे।[48]
18 फरवरी, 2008 को उनकी पार्टी ने राष्ट्रीय चुनावों का बहिष्कार किया और इसलिए, 2007 में ख़ान के इस्तीफ़े के बाद, PTI के किसी सदस्य ने संसद में कार्य नहीं किया। संसद के अब सदस्य ना होने के बावजूद, पाकिस्तानी राष्ट्रपति आसिफ़ अली ज़रदारी द्वारा 15 मार्च 2009 को एक क़ानूनी कार्रवाई में ख़ान को सरकार-विरोधी प्रदर्शन के लिए घर में नज़रबंद रखा गया।
२०१८ आम चुनाव

२५ जुलाई २०१८ को 270 सीटों के परिणाम घोषित हुए। इस परिणाम के मुताबिक इमरान ख़ान की पार्टी पाकिस्तान तहरीक-ए-इंसाफ़ यानी पीटीआई को 116 सीटें मिली हैं।[49] पाकिस्तान निर्वाचन आयोग (ईसीपी) के अनुसार पूर्व प्रधानमंत्री नवाज शरीफ की पार्टी पाकिस्तान मुस्लिम लीग-एन (पीएमएल-एन) 64 सीटों के साथ दूसरे नंबर पर तो पूर्व राष्ट्रपति आसिफ अली जरदारी की पाकिस्तान पीपुल्स पार्टी (पीपीपी) 43 सीटों के साथ तीसरे स्थान पर है। इसके अनुसार 13 सीटों के साथ मुत्तहिदा मज्लिस-ए-अमल (एमएमएपी) चौथे स्थान पर रही। 13 निर्दलीय उम्मीदवारों ने भी जीत दर्ज की है, जिनकी भूमिका अहम होगी क्योंकि पाकिस्तान तहरीक-ए-इंसाफ (पीटीआई) को केंद्र में सरकार बनाने के लिये उनके समर्थन की जरूरत होगी।
 विचारधारा 
ख़ान के घोषित राजनीतिक मंच और घोषणाओं में शामिल हैं: इस्लामिक मूल्य, जिसके प्रति उन्होंने खुद को, नियंत्रण-मुक्त अर्थ-व्यवस्था और एक कल्याणकारी राज्य बनाने के वादे के साथ, 1990 के दशक में पुनर्निर्देशित किया; एक स्वच्छ सरकार को निर्मित और सुनिश्चित करने के लिए अल्प नौकरशाही और भ्रष्टाचार विरोधी क़ानून; एक स्वतंत्र न्यायपालिका की स्थापना; देश की पुलिस व्यवस्था की मरम्मत; और एक लोकतांत्रिक पाकिस्तान के लिए आतंकवाद विरोधी दृष्टि.[20][29]
ख़ान ने राजनीति में अपने प्रवेश के फ़ैसले का श्रेय एक आध्यात्मिक जागरण को दिया है, जो उनके क्रिकेट कॅरियर के अंतिम वर्षों में शुरू हुए इस्लाम के सूफ़ी संप्रदाय के एक फ़कीर के साथ उनकी बातचीत से जागृत हुआ। ""मैंने कभी शराब या सिगरेट नहीं पी, लेकिन मैं अपने हिस्से का जश्न मनाया करता था। मेरे आध्यात्मिक विकास में एक अवरोध था,"" अमेरिका के वाशिंगटन पोस्ट को उन्होंने बताया। एक सांसद के रूप में, ख़ान ने कभी-कभी कट्टरपंथी धार्मिक पार्टियों के खेमे के साथ वोट दिया, जैसे मुत्तहिदा मजलिस-ए-अमल, जिसके नेता मौलाना फ़जल-उर-रहमान का उन्होंने 2002 में प्रधानमंत्री पद के लिए मुशर्रफ की उम्मीदवारी के खिलाफ़ समर्थन किया। रहमान एक तालिबान समर्थक मौलवी हैं, जिन्होंने अमेरिका के खिलाफ़ जेहाद का आह्वान किया है।[29] पाकिस्तान में धर्म पर, ख़ान ने कहा है कि, ""जैसे-जैसे समय बीतता है, धार्मिक विचार को भी विकसित करना चाहिए, लेकिन इसका विकास नहीं हो रहा है, यह पश्चिमी संस्कृति के खिलाफ़ प्रतिक्रिया कर रहा है और कई बार इसका विश्वास या धर्म से कोई लेना-देना नहीं होता.""
ख़ान ने ब्रिटेन के डेली टेलीग्राफ़ को बताया, ""मैं चाहता हूं पाकिस्तान एक कल्याणकारी राज्य और क़ानून के शासन और एक स्वतंत्र न्यायपालिका के साथ एक वास्तविक लोकतंत्र बने.""[20] उनके द्वारा व्यक्त अन्य विचारों में शामिल है, सभी छात्रों द्वारा स्नातक स्तर की शिक्षा के बाद ग्रामीण क्षेत्रों में शिक्षण करते हुए एक साल बिताना और नौकरशाही में आवश्यकता से अधिक मौजूद कर्मचारियों को कम कर, उन्हें भी शिक्षण के लिए भेजना.[40] उन्होंने कहा, ""क्षेत्रीय स्तर पर लोगों को अधिकार संपन्न बनाने के लिए, हमें विकेंद्रीकरण की ज़रूरत है"".[50] जून 2007 में ख़ान ने सार्वजनिक रूप से भारतीय मूल के लेखक सलमान रुश्दी को नाईट की पदवी देने के लिए ब्रिटेन की निंदा की। उन्होंने कहा, ""इस लेखक ने अपनी बेहद विवादास्पद पुस्तक द सैटेनिक वर्सेज लिख कर मुस्लिम समुदाय को जो चोट पहुंचाई है, उसके प्रति पश्चिमी सभ्यता को जागरूक रहना चाहिए.""[51]
पाकिस्तानी आम चुनाव, 2018 के परिणामस्वरूप, इमरान खान ने कहा कि वह पाकिस्तान बनाने की कोशिश करेंगे जो मोहम्मद अली जिन्नाह की विचारधारा पर आधारित है।[52]
 व्यक्तिगत जीवन 
1970 और 1980 के दशक के दौरान, ख़ान लंदन के एनाबेल्स और ट्रैम्प जैसे नाइट क्लबों की पार्टियों में निरंतर मशगूल होने के कारण, सोशलाइट के रूप में जाने गए, हालांकि वे दावा करते हैं कि उन्हें अंग्रेजी पबों से नफ़रत है और उन्होंने कभी शराब नहीं पी.[10][13][29][38] उन्होंने सुज़ाना कॉन्सटेनटाइन, लेडी लीज़ा कैम्पबेल जैसे नवोदित युवा कलाकारों और चित्रकार एम्मा सार्जेंट के साथ रोमांस के कारण, लंदन गपशप कॉलमों में ख्याति बटोरी.[13] उनके इन पूर्व गर्लफ्रेंड में से एक और गॉर्डन व्हाइट, हल के सामंत व्हाइट की बेटी ब्रिटिश उत्तराधिकारिणी सीता व्हाइट, कथित रूप से उनकी नाजायज़ बेटी की मां बनीं। अमेरिका में एक न्यायाधीश ने उनका टीरियन जेड व्हाइट के पिता होने को प्रमाणित किया, लेकिन ख़ान ने पितृत्व का खंडन किया है।[53]
16 मई 1995 को, 43 साल की उम्र में, खान ने 21 वर्षीय जेमिमा गोल्डस्मिथ  से शादी की, पेरिस में उर्दू में आयोजित दो मिनट के समारोह में।[54] एक महीने बाद, 21 जून को, इंग्लैंड में रिचमंड रजिस्ट्री कार्यालय में एक सिविल समारोह में फिर से विवाह हुआ। जेमीमा इस्लाम में परिवर्तित इस जोड़े के दो बेटे सुलेमान ईसा और कासिम हैं। 
अफवाहें फैल गईं कि जोड़े की शादी संकट में थी। गोल्डस्मिथ ने पाकिस्तानी समाचार पत्रों में विज्ञापन प्रकाशित करके अफवाहों से इंकार कर दिया। 22 जून 2004 को, यह घोषणा की गई कि दंपति ने नौ साल की शादी समाप्त कर दी थी क्योंकि यह ""जेमिमा पाकिस्तान में जीवन के अनुकूल होने के लिए मुश्किल था""। 
जनवरी 2015 में, यह घोषणा की गई कि खान ने इस्लामाबाद में अपने निवास पर एक निजी निकहा समारोह में ब्रिटिश-पाकिस्तानी पत्रकार रेहम खान से विवाह किया था। हालांकि, रेहम खान बाद में अपनी आत्मकथा में कहता है कि वास्तव में उन्होंने अक्टूबर 2014 में शादी कर ली लेकिन घोषणा केवल जनवरी में हुई थी। 22 अक्टूबर को, उन्होंने तलाक के लिए फाइल करने के अपने इरादे की घोषणा की। 
2016 के मध्य में, 2017 के अंत और 2018 की शुरुआत में, रिपोर्ट उभरी कि खान ने अपने आध्यात्मिक सलाहकार बुशरा मनेका से विवाह किया था। खान,  पीटीआई सहयोगी   और बुशरा मनेका परिवार के सदस्य  ने अफवाह से इंकार कर दिया। खान ने अफवाह फैलाने के लिए मीडिया को ""अनैतिक"" कहा, और पीटीआई ने समाचार चैनलों के खिलाफ शिकायत दायर की जिसने इसे प्रसारित किया था।  7 जनवरी 2018 को, हालांकि, केंद्रीय सचिवालय ने एक बयान जारी किया कि खान ने बुशरा मनेका को प्रस्ताव दिया था, लेकिन उसने अभी तक अपना प्रस्ताव स्वीकार नहीं किया था। 18 फरवरी 2018 को, पीटीआई ने पुष्टि की कि खान ने मणिका से विवाह किया है। 
खान बनी गाला में अपने विशाल फार्महाउस में रहते हैं।  नवंबर 2009 में, खान ने बाधा को दूर करने के लिए लाहौर के शौकत खानम कैंसर अस्पताल में आपातकालीन सर्जरी की।
छवि और आलोचना
ख़ान को अक्सर एक हल्के राजनीतिक[45] और पाकिस्तान में एक बाहरी सेलिब्रिटी[21] के रूप में खारिज किया जाता है, जहां राष्ट्रीय समाचार पत्र भी उन्हें एक ""विघ्नकर्ता राजनेता"" के रूप में उद्धृत करते हैं।[55] MQM राजनैतिक पार्टी (?) ने कहा है कि ख़ान ""एक बीमार व्यक्ति हैं, जो राजनीति में पूरी तरह विफल रहे हैं और सिर्फ़ मीडिया कवरेज के कारण ज़िंदा हैं"".[56] राजनीतिक पर्यवेक्षकों का कहना है कि जो भीड़ वे बटोरते हैं वह उनके क्रिकेट सेलिब्रिटी होने के कारण आकर्षित होती है और ख़बरों के अनुसार लोग उन्हें एक गंभीर राजनीतिक प्राधिकारी के बजाय एक मनोरंजक व्यक्ति के रूप में देखते हैं।[40] राजनीतिक शक्ति या एक राष्ट्रीय आधार बनाने में उनकी विफलता के लिए, आलोचकों और पर्यवेक्षकों ने उनकी राजनीतिक परिपक्वता में कमी और भोलेपन को जिम्मेदार ठहराया है।[29] अख़बार के स्तंभकार अयाज़ अमीर ने अमेरिकी वॉशिंगटन पोस्ट को बताया, ""[ख़ान] में वह राजनीतिक बात नहीं है, जो आग लगा दे.""
इंग्लैंड के द गार्जियन अख़बार ने ख़ान को एक ""दयनीय राजनेता"" के रूप में वर्णित किया है, यह देखते हुए कि ""1996 में राजनीति में प्रवेश करने के बाद से ख़ान के विचार और संबंध, बारिश में एक रिक्शे की तरह विचलित और फिसले हैं।... एक दिन वह लोकतंत्र का उपदेश देते हैं, पर दूसरे ही दिन प्रतिक्रियावादी मुल्लाओं को वोट देते हैं।""[39] ख़ान के खिलाफ़ लगातार उठाया जाने वाला आरोप, पाखंड और अवसरवाद का है, जिसमें वह भी शामिल है, जो उनके जीवन का ""प्लेबॉय से शुद्धतावादी U-टर्न"" कहलाता है।""[21]


पाकिस्तान के सबसे सम्मानित राजनीतिक आलोचकों में से एक, नजम सेठी ने कहा कि, ""इमरान ख़ान की अधिकांश कहानी, उनकी कही गई पिछली बातों पर उलटे पांव लौटने से जुड़ी है और यही वजह है कि यह लोगों को प्रेरित नहीं करती.""[21] ख़ान का राजनीतिक आमूल नीति-परिवर्तन, 1999 में मुशर्रफ़ के सैन्य अधिग्रहण के प्रति उनके समर्थन के बाद, उनकी मुखर आलोचना से निर्मित है। इसी तरह, ख़ान, पूर्व प्रधानमंत्री नवाज़ शरीफ़ के सत्ता काल में उनके आलोचक थे, जिन्होंने उस समय कहा था: ""हमारे वर्तमान प्रधानमंत्री एक फासीवादी मनोवृत्ति के हैं और संसद के सदस्य, सत्तारूढ़ दल के खिलाफ़ नहीं जा सकते. हमें लगता है कि हर दिन जब वे सत्ता में बने हैं, देश अधिक अराजकता में डूबता जा रहा है।""[57] फिर भी, वे 2008 में शरीफ़ के साथ मुशर्रफ़ के खिलाफ़ एकजुट हो गए। ""क्या असली इमरान कृपया खड़े होंगे"" शीर्षक के एक कॉलम में पाकिस्तानी स्तंभकार अमीर जिया ने PTI कराची के एक नेता को यह कहते उद्धृत किया, ""यहां तक कि हमें भी यह पता लगाना मुश्किल हो रहा है कि असली इमरान कहां हैं। वह जब पाकिस्तान में होता है तो सलवार-कमीज पहनता है और देसी उपदेश और धार्मिक मूल्यों की शिक्षा देता है, लेकिन ब्रिटेन और पश्चिम की दूसरी जगहों पर अभिजात वर्ग के साथ कंधे से कंधा मिलाते वक्त खुद को पूरी तरह से बदल लेता है।[58]
2008 में, 2007 के हॉल ऑफ़ शेम अवार्ड के हिस्से के रूप में, पाकिस्तान की न्यूज़लाइन पत्रिका ने ख़ान को ""मीडिया का सबसे अयोग्य दुलारा होने के लिए पेरिस हिल्टन पुरस्कार"" दिया गया। ख़ान के प्रशस्ति पत्र पर लिखा था: ""वे एक ऐसी पार्टी के नेता हैं, जिसे राष्ट्रीय विधानसभा में एक सीट धारण करने का गौरव प्राप्त है, (और) अपने राजनीतिक प्रभाव के विपरीत मीडिया कवरेज पाते हैं।"" ख़ान की सेवानिवृत्ति के बाद की गतिविधियों द्वारा इंग्लैंड में अर्जित कवरेज को वर्णित करते हुए, जहां उन्होंने एक क्रिकेट सितारे और रात्रि क्लब में नियमित रूप से जाने वाले के रूप में अपना नाम बनाया, द गार्जियन ने कहा ""ख़तरे से जुड़ा निहायती बकवास है। यह एक महान (और महानतम रूप से दीन) तीसरी दुनिया के देश को एक गपशप-कॉलम से जोड़ता है। ऐसी निरर्थकता से हमारा दम घुट सकता है।""[59] 
2008 के आम चुनावों के बाद, राजनीतिक स्तंभकार आजम खलील ने ख़ान को, जो महान क्रिकेट व्यक्तित्व के रूप में आज भी सम्मानित हैं, ""पाकिस्तान की राजनीति में अत्यन्त विफल"" के रूप में संबोधित किया है।[60] फ्रंटियर पोस्ट में लिखते हुए, खलील ने कहा: ""इमरान ख़ान के पास समय है और फिर से उन्होंने अपनी राजनीतिक दिशा परिवर्तित की है और इस समय उनकी कोई राजनैतिक विचारधारा नहीं है और इसलिए जनता के एक बड़े तबके द्वारा गंभीरता से नहीं लिए जाते.""
लोकप्रिय संस्कृति में
2010 में, एक पाकिस्तानी उत्पादन घर ने खान के जीवन के आधार पर एक जीवनी फिल्म बनाई, जिसका शीर्षक कप्तान: द मेकिंग ऑफ ए लीजेंड। शीर्षक 'कप्तान' के लिए उर्दू है, जिसमें पाकिस्तान की क्रिकेट टीम के साथ खान की कप्तानी और करियर दर्शाया गया है, जिसने उन्हें 1992 के क्रिकेट विश्व कप में जीत के साथ-साथ घटनाओं को जन्म दिया जो उनके जीवन को आकार देते थे; क्रिकेट में एक प्लेबॉय लेबल करने के लिए उपहासित होने से;[61] पाकिस्तान में पहले कैंसर अस्पताल के निर्माण में अपने प्रयासों और प्रयासों के लिए अपनी मां की दुखद मौत से; नामल विश्वविद्यालय के निर्माण के लिए ब्रैडफोर्ड विश्वविद्यालय के पहले चांसलर होने से।
 पुरस्कार और सम्मान 
1992 में, ख़ान को  पाकिस्तान के प्रतिष्ठित नागरिक पुरस्कार, हिलाल-ए-इम्तियाज़ से सम्मानित किया गया। इससे पहले उन्होंने 1983 में राष्ट्रपति का प्राइड ऑफ़ परफार्मेंस पुरस्कार प्राप्त किया था। ख़ान ऑक्सफोर्ड विश्वविद्यालय के प्रसिद्ध खिलाड़ियों की सूची में शामिल हैं और ऑक्सफोर्ड केबल कॉलेज के मानद सदस्य रहे हैं।[33] 7 दिसम्बर, 2005 को ख़ान ब्रैडफोर्ड विश्वविद्यालय के पांचवें कुलपति नियुक्त किये गए, जहां वे बॉर्न इन ब्रैडफोर्ड अनुसंधान परियोजना के संरक्षक भी हैं।
अंग्रेज़ प्रथम श्रेणी क्रिकेट में प्रमुख ऑल-राउंडर होने के कारण ख़ान को 1980 और 1976 में द क्रिकेट सोसायटी वेदरऑल पुरस्कार से सम्मानित किया गया। 1983 में उन्हें विसडेन क्रिकेटर ऑफ़ द इयर, 1985 में ससेक्स क्रिकेट सोसाइटी प्लेयर ऑफ़ द इयर और 1990 में भारतीय क्रिकेट वर्ष का क्रिकेटर घोषित किया गया।[18] ख़ान को वर्तमान में ESPN लेजेंड्स ऑफ़ क्रिकेट की सार्वकालिक सूची में 8वें स्थान पर रखा गया है। 5 जुलाई, 2008 को कराची में एशियाई क्रिकेट परिषद (ACC) के उद्घाटन पुरस्कार समारोह में विशेष रजत जयंती पुरस्कार प्राप्त करने वाले कई दिग्गज एशियाई क्रिकेटरों में से ख़ान एक थे।[62]
कई अंतर्राष्ट्रीय धर्मार्थ कार्यों के लिए एक सभापति के रूप में और पूरी भावना के साथ और व्यापक तौर पर निधि संचय की गतिविधियों में कार्य करने के लिए 8 जुलाई, 2004 को, लंदन में 2004 के एशियन जुएल अवार्ड में ख़ान को लाइफ़-टाइम एचीवमेंट अवार्ड से सम्मानित किया गया।[63] 13 दिसम्बर, 2007 को पाकिस्तान में पहला कैंसर अस्पताल स्थापित करने में उनके प्रयासों के लिए ख़ान को कुवालालंपुर में एशियाई खेल पुरस्कारों के अर्न्तगत ह्युमेनिटेरियन अवार्ड से नवाज़ा गया।[64] 2009 में, अंतर्राष्ट्रीय क्रिकेट परिषद के शताब्दी उत्सव में ख़ान, उन पचपन क्रिकेट खिलाड़ियों में से एक थे, जिन्हें ICC हॉल ऑफ़ फेम में शामिल किया गया।[65]
 ख़ान द्वारा लेखन 
ख़ान कभी-कभी क्रिकेट और पाकिस्तानी राजनीति पर ब्रिटेन के समाचार पत्रों के लिए संपादकीय विचारों का योगदान करते हैं। उन्होंने पांच कथेतर साहित्य भी प्रकाशित किए हैं, जिनमें पैट्रिक मर्फी के साथ सह-लिखित एक आत्मकथा भी शामिल है। 2008 में यह उद्घाटित किया गया कि ख़ान ने अपनी दूसरी पुस्तक, इंडस जर्नी: अ पर्सनल व्यू ऑफ़ पाकिस्तान नहीं लिखी है। इसके बजाय, क़िताब के प्रकाशक जेरेमी लुईस ने एक संस्मरण में यह रहस्योद्घाटन किया कि उन्हें ख़ान के लिए क़िताब लिखनी पड़ी.लुईस याद करते हैं कि जब उन्होंने ख़ान को प्रकाशनार्थ अपना लेखन दिखाने के लिए कहा, तो ""उन्होंने मुझे एक चमड़े के कवरवाली नोटबुक या डायरी दी, जिसमें थोड़ा-बहुत संक्षेप में लिखे और आत्मकथात्मक अंश थे। मुझे, उसे पढ़ने में ज्यादा से ज्यादा पांच मिनट लगे; और जल्दी ही यह स्पष्ट हो गया कि हमें इतने के साथ ही आगे जाना होगा। [66]
किताबें


 
 
 
लेख
 , ख़ान द्वारा राजनैतिक और क्रिकेट कमेंट्री 
 , 2000 से वर्तमान तक ख़ान द्वारा लिखे खेलकूद संबंधी लेख
 , 11 सितंबर के हमलों के बाद इंडीपेनडेंट में ख़ान का संपादकीय 
 , पाकिस्तान में भुट्टो की वापसी पर, ख़ान की 2007 संपादकीय
 सन्दर्भ 

 अतिरिक्त पठन 
 
 बाहरी कड़ियाँ 
 , ख़ान का राजनीतिक दल
 , ब्रैडफ़ोर्ड विश्वविद्यालय में मुखपृष्ठ
Template:पाकिस्तान के प्रधानमंत्री
Template:सार्क नेता
श्रेणी:जीवित लोग
श्रेणी:पाकिस्तान के प्रधानमंत्री
श्रेणी:1975 क्रिकेट विश्व कप में क्रिकेट खिलाड़ी
श्रेणी:1979 क्रिकेट विश्व कप में क्रिकेट खिलाड़ी
श्रेणी:1983 क्रिकेट विश्व कप में क्रिकेट खिलाड़ी
श्रेणी:1987 क्रिकेट विश्व कप में क्रिकेट खिलाड़ी
श्रेणी:1992 क्रिकेट विश्व कप में क्रिकेट खिलाड़ी
श्रेणी:आईसीसी क्रिकेट हॉल ऑफ़ फ़ेम में प्रविष्ट लोग
श्रेणी:ऑक्सफोर्ड विश्वविद्यालय क्रिकेटर
श्रेणी:केबल कॉलेज, ऑक्सफोर्ड के पूर्व छात्र
श्रेणी:पश्तून लोग
श्रेणी:पाकिस्तान इंटरनेशनल एयरलाइंस के क्रिकेटर
श्रेणी:पाकिस्तान के एकदिवसीय क्रिकेटर
श्रेणी:पाकिस्तान टेस्ट क्रिकेटर
श्रेणी:पाकिस्तानी क्रिकेट कप्तान
श्रेणी:पाकिस्तानी राजनीतिज्ञ
श्रेणी:पाकिस्तानी समाजसेवक
श्रेणी:ब्रैडफोर्ड विश्वविद्यालय के कुलपति
श्रेणी:लाहौर क्रिकेटर
श्रेणी:लाहौर के लोग
श्रेणी:वर्ल्ड सीरीज क्रिकेट खिलाड़ी
श्रेणी:विसडेन वर्ष के क्रिकेटर्स
श्रेणी:गूगल परियोजना
श्रेणी:1952 में जन्मे लोग
श्रेणी:पाकिस्तानी क्रिकेट खिलाड़ी",इमरान ख़ान नियाज़ी की पार्टी का नाम क्या है?,पाकिस्तान तहरीक-ए-इंसाफ
"उज्जैन (उज्जयिनी) भारत के मध्य प्रदेश राज्य का एक प्रमुख शहर है जो क्षिप्रा नदी के किनारे बसा है। यह एक अत्यन्त प्राचीन शहर है। यह विक्रमादित्य के राज्य की राजधानी थी। इसे कालिदास की नगरी के नाम से भी जाना जाता है। यहाँ हर १२ वर्ष पर सिंहस्थ कुंभ मेला लगता है। भगवान शिव के १२ ज्योतिर्लिंगों में एक महाकाल इस नगरी में स्थित है। उज्जैन मध्य प्रदेश के सबसे बड़े शहर इन्दौर से ५५ कि॰मी॰ पर है। उज्जैन के प्राचीन नाम अवन्तिका, उज्जयनी, कनकश्रन्गा आदि है। उज्जैन मंदिरों की नगरी है। यहाँ कई तीर्थ स्थल है। इसकी जनसंख्या लगभग 5.25 लाख है। यह मध्य प्रदेश का पाँचवा सबसे बड़ा शहर है। नगर निगम सीमा का क्षेत्रफल ९३ वर्ग किलोमीटर है।
 इतिहास 

राजनैतिक इतिहास उज्जैन का काफी लम्बा रहा है। उज्जैन के गढ़ क्षेत्र से हुयी खुदाई में आद्यैतिहासिक (protohistoric) एवं प्रारंभिक लोहयुगीन सामग्री प्रचुर मात्रा में प्राप्त हुई है। पुराणों व महाभारत में उल्लेख आता है कि वृष्णि-वीर कृष्ण व बलराम यहाँ गुरु सांदीपनी के आश्रम में विद्याप्राप्त करने हेतु आये थे। कृष्ण की एक पत्नी मित्रवृन्दा उज्जैन की ही राजकुमारी थी। उसके दो भाई विन्द एवं अनुविन्द महाभारत युद्ध में कौरवों की और से युद्ध करते हुए वीर गति को प्राप्त हुए थे। ईसा की छठी सदी में उज्जैन में एक अत्यंत प्रतापी राजा हुए जिनका नाम चंड प्रद्योत था। भारत के अन्य शासक उससे भय खाते थे। उसकी दुहिता वासवदत्ता एवं वत्सनरेश उदयन की प्रणय गाथा इतिहास प्रसिद्ध है प्रद्योत वंश के उपरांत उज्जैन मगध साम्राज्य का अंग बन गया।
महाकवि कालिदास उज्जयिनी के इतिहास प्रसिद्ध सम्राट विक्रमादित्य के दरबार के नवरत्नों में से एक थे। इनको उज्जयिनी अत्यंत प्रिय थी। इसीलिये कालिदास ने उज्जयिनी का अत्यंत ही सुंदर वर्णन किया है। सम्राट विक्रमादित्य ही महाकवि कालिदास के वास्तविक आश्रयदाता के रूप में प्रख्यात है।
महाकवि कालिदास की मालवा के प्रति गहरी आस्था थी। उज्जयिनी में ही उन्होंने अत्यधिक प्रवास-काल व्यतीत किया और यहीं पर कालिदास ने उज्जयिनी के प्राचीन एवं गौरवशाली वैभव को देखा। वैभवशाली अट्टालिकाओं, उदयन, वासवदत्ता की प्रणय गाथा, भगवान महाकाल संध्याकालीन आरती तथा नृत्य करती गौरीगनाओं के सात ही क्षिप्रा नदी का पौराणिक महत्व आदि से भली भांति परिचित होने का अवसर भी प्राप्त किया हुआ जान पड़ता है।
'मेघदूत' में महाकवि कालिदास ने उज्जयिनी का सुंदर वर्णन करते हुए कहा है कि जब स्वर्गीय जीवों को अपने पुण्यक्षीण होने की स्थिति में पृथ्वी पर आना पड़ा। तब उन्होंने विचार किया कि हम अपने साथ स्वर्ग का एक खंड (टुकत्रडा) भी ले चले। वही स्वर्गखंड उज्जयिनी है। आगे महाकवि ने लिखा है कि उज्जयिनी भारत का वह प्रदेश है जहां के वृध्दजनइतिहास प्रसिद्ध आधिपति राजा उदयन की प्रणय गाथा कहने में पूर्ण दक्ष है।
कालिदास के 'मेघदूत' में उज्जयिनी का वैभव आज भले ही विलुप्त हो गया हो परंतु आज भी विश्व में उज्जयिनी का धार्मिक-पौराणिक एवं ऐतिहासिक महत्व के सात ही ज्योतिक्ष क्षेत्र का महत्व भी प्रसिद्ध है। उज्जयिनी भारत की सात पुराण प्रसिद्ध नगरियों में प्रमुख स्थान रखती है। उज्जयिनी में प्रति बारह वर्षों में सिंहस्थ महापर्व का आयोजन होता है। इस अवसर पर देश-विदेश से करोड़ों श्रध्दालु भक्तजन, साधु-संत, महात्मा महामंडलेश्वर एवं अखात्रडा प्रमुख उज्जयिनी में कल्पवास कर मोक्ष प्राप्ति की मंगल कामना करते हैं।
 प्रमाणिक इतिहास 
उज्जयिनी की ऐतिहासिकता का प्रमाण 600 वर्ष पूर्व मिलता है। तत्कालीन समय में भारत में जो सोलह जनपद थे उनमें अवंति जनपद भी एक था। अवंति उत्तर एवं दक्षिण इन दो भागों में विभक्त होकर उत्तरी भाग की राजधानी उज्जैन थी तथा दक्षिण भाग की राजधानी महिष्मति थी। उस समय चंद्रप्रद्योत गुर्जर नामक सम्राट सिंहासनारूढ थे। प्रद्योत के वंशजों का उज्जैन पर तीसरी शताब्दी तक प्रभुत्व था।
 मौर्य साम्राज्य 
मौर्य सम्राट चन्द्रगुप्त मौर्य यहाँ आए थे। उनके पोते अशोक यहाँ के राज्यपाल रहे थे। उनकी एक भार्या वेदिसा देवी से उन्हें महेंद्र और संघमित्रा जैसी संतान प्राप्त हुई जिसने कालांतर में श्रीलंका में बौद्ध धर्म का प्रचार किया था।
मौर्य साम्राज्य के अभुदय होने पर मगध सम्राट बिन्दुसार के पुत्र अशोक उज्जयिनी के समय नियुक्त हुए। बिन्दुसार की मृत्योपरान्त अशोक ने उज्जयिनी के शासन की बागडोर अपने हाथों में सम्हाली और उज्जयिनी का सर्वांगीण विकास कियां सम्राट अशोकके पश्चात उज्जयिनी ने दीर्घ काल तक अनेक सम्राटों का उतार चढ़ाव देखा।
 मौर्य साम्राज्य का पतन 
मौर्य साम्राज्य के पतन के बाद उज्जैन शकों और सातवाहनों की प्रतिस्पर्धा का केंद्र बन गया। शकों के पहले आक्रमण को उज्जैन के वीर सम्राट विक्रमादित्य के नेतृत्व में यहाँ की जनता ने प्रथम सदी पूर्व विफल कर दिया था। कालांतर में विदेशी पश्चिमी शकों ने उज्जैन हस्त गत कर लिया। चस्टान व रुद्रदमन इस वंश के प्रतापी व लोक प्रिय महाक्षत्रप सिद्ध हुए।
 गुप्त साम्राज्य 
चौथी शताब्दी में गुप्तों और औलिकरों ने मालवा से इन शकों की सत्ता समाप्त कर दी। शकों और गुप्तों के काल में इस क्षेत्र का अद्वितीय आर्थिक एवं औद्योगिक विकास हुआ। छठी से दसवीं सदी तक उज्जैन गुर्जर प्रतिहारों की राजनैतिक व सैनिक स्पर्धा का दृश्य देखता रहा।
सातवीं शताब्दी में उज्जैन कन्नौज के हर्षवर्धन साम्राज्य में विलीन हो गया। उस काल में उज्जैन का सर्वांगीण विकास भी होता रहा। वर्ष ६४८ में हर्ष वर्धन की मृत्यु के पश्चात राजपूत काल में नवी शताब्दी तक उज्जैन परमार राजपूतों के आधिपत्य में आया जो ग्यारहवीं शताब्दी तक कायम रहा इस काल में उज्जैन की उन्नति होती रही। इसके पश्चात उज्जैन चौहान राजपूतों और तोमर राजपूतों के अधिकारों में आ गया।
वर्ष १००० से १३०० तक मालवा परमार-शक्ति द्वारा शासित रहा। काफी समय तक उनकी राजधानी उज्जैन रही। इस काल में सीयक द्वितीय, मुंजदेव, भोजदेव, उदयादित्य, नरवर्मन जैसे महान शासकों ने साहित्य, कला एवं संस्कृति की अभूतपूर्व सेवा की।
 दिल्ली सल्तनत 
दिल्ली के दास एवं खिलजी सुल्तानों के आक्रमण के कारण परमार वंश का पतन हो गया।
वर्ष १२३५ में दिल्ली का शमशुद्दीन इल्तमिश विदिशा विजय करके उज्जैन की और आया यहां उस क्रूर शासक ने ने उज्जैन को न केवल बुरी तरह लूटा अपितु उनके प्राचीन मंदिरों एवं पवित्र धार्मिक स्थानों का वैभव भी नष्ट किया। 
वर्ष १४०६ में मालवा दिल्ली सल्तनत से मुक्त हो गया और उसकी राजधानी मांडू से धोरी, खिलजी व अफगान सुलतान स्वतंत्र राज्य करते रहे। मुग़ल सम्राट अकबर ने जब मालवा पर किया तो उज्जैन को प्रांतीय मुख्यालय बनाया गया। मुग़ल बादशाह अकबर, जहाँगीर, शाहजहाँ व औरंगजेब यहाँ आये थे।
 मराठों का अधिकार 
सन् १७३७ ई. में उज्जैन सिंधिया वंश के अधिकार में आया उनका वर्ष १८८० तक एक छत्र राज्य रहा जिसमें उज्जैन का सर्वांगीण विकास होता रहा। सिंधिया वंश की राजधानी उज्जैन बनी। राणोजी सिंधिया ने महाकालेश्वर मंदिर का जीर्णोद्धार कराया। इस वंश के संस्थापक राणोजी शिंदे के मंत्री रामचंद्र शेणवी ने वर्तमान महाकाल मंदिर का निर्माण करवाया। वर्ष १८१० में सिंधिया राजधानी ग्वालियर ले जाई गयी किन्तु उज्जैन का सांस्कृतिक विकास जारी रहा। १९४८ में ग्वालियर राज्य का नवीन मध्य भारत में विलय हो गया।
उज्जयिनी में आज भी अनेक धार्मिक पौराणिक एवं ऐतिहासिक स्थान हैं जिनमें भगवान महाकालेश्वर मंदिर, गोपाल मंदिर, चौबीस खंभा देवी, चौसठ योगिनियां, नगर कोट की रानी, हरसिध्दिमां, गत्रढकालिका, काल भैरव, विक्रांत भैरव, मंगलनाथ, सिध्दवट, बोहरो का रोजा, बिना नींव की मस्जिद, गज लक्ष्मी मंदिर, बृहस्पति मंदिर, नवगृह मंदिर, भूखी माता, भर्तृहरि गुफा, पीरमछन्दर नाथ समाधि, कालिया देह पैलेस, कोठी महल, घंटाघर, जन्तर मंतर महल, चिंतामन गणेश आदि प्रमुख हैं।
 आज का उज्जैन 

वर्तमान उज्जैन नगर विंध्यपर्वतमाला के समीप और पवित्र तथा ऐतिहासिक क्षिप्रा नदी के किनारे समुद्र तल से 1678 फीट की ऊंचाई पर 23°डिग्री.50' उत्तर देशांश और 75°डिग्री .50' पूर्वी अक्षांश पर स्थित है। नगर का तापमान और वातावरण समशीतोष्ण है। यहां की भूमि उपजाऊ है। कालजयी कवि कालिदास और महान रचनाकार बाणभट्ट ने नगर की खूबसूरती को जादुई निरूपति किया है। कालिदास ने लिखा है कि दुनिया के सारे रत्न उज्जैन में हैं और समुद्रों के पास सिर्फ उनका जल बचा है। उज्जैन नगर और अंचल की प्रमुख बोली मीठी मालवी बोली है। हिंदी भी प्रयोग में है।
उज्जैन इतिहास के अनेक परिवर्तनों का साक्षी है। क्षिप्रा के अंतर में इस पारम्परिक नगर के उत्थान-पतन की निराली और सुस्पष्ट अनुभूतियां अंकित है। क्षिप्रा के घाटों पर जहाँ प्राकृतिक सौन्दर्य की छटा बिखरी पड़ी है, असंख्य लोग आए और गए। रंगों भरा कार्तिक मेला हो या जन-संकुल सिंहस्थ या दिन के नहान, सब कुछ नगर को तीन और से घेरे क्षिप्रा का आकर्षण है।
उज्जैन के दक्षिण-पूर्वी सिरे से नगर में प्रवेश कर क्षिप्रा ने यहां के हर स्थान से अपना अंतरंग संबंध स्थापित किया है। यहां त्रिवेणी पर नवगृह मंदिर है और कुछ ही गणना में व्यस्त है। पास की सड़क आपको चिन्तामणि गणेश पहुंचा देगी। धारा मुत्रड गई तो क्या हुआ? ये जाने पहचाने क्षिप्रा के घाट है, जो सुबह-सुबह महाकाल और हरसिध्दि मंदिरों की छाया का स्वागत करते है।
क्षिप्रा जब पूर आती है तो गोपाल मंदिर की देहली छू लेती है। दुर्गादास की छत्री के थोड़े ही आगे नदी की धारा नगर के प्राचीन परिसर के आस-पास घूम जाती है। भर्तृहरि गुफा, पीर मछिन्दर और गढकालिका का क्षेत्र पार कर नदी मंगलनाथ पहुंचती है। मंगलनाथ का यह मंदिर सान्दीपनि आश्रम और निकट ही राम-जनार्दन मंदिर के सुंदर दृश्यों को निहारता रहता है। सिध्दवट और काल भैरव की ओर मुत्रडकर क्षिप्रा कालियादेह महल को घेरते हुई चुपचाप उज्जैन से आगे अपनी यात्रा पर बढ जाती है।
कवि हों या संत, भक्त हों या साधु, पर्यटक हों या कलाकार, पग-पग पर मंदिरों से भरपूर क्षिप्रा के मनोरम तट सभी के लिए समान भाव से प्रेरणाम के आधार है।
 उज्जयिनी नगरी 
आज जो नगर उज्जैन नाम से जाना जाता है वह अतीत में अवंतिका, उज्जयिनी, विशाला, प्रतिकल्पा, कुमुदवती, स्वर्णशृंगा, अमरावती आदि अनेक नामों से अभिहित रहा। मानव सभ्यता के प्रारंभ से यह भारत के एक महान तीर्थ-स्थल के रूप में विकसित हुआ। पुण्य सलिला क्षिप्रा के दाहिने तट पर बसे इस नगर को भारत की मोक्षदायक सप्तपुरियों में एक माना गया है।
 पर्यटन 

 महाकालेश्वर मंदिर 

उज्जैन के महाकालेश्वर की मान्यता भारत के प्रमुख बारह ज्योतिर्लिंगों में है। महाकालेश्वर मंदिर का माहात्म्य विभिन्न पुराणों में विस्तृत रूप से वर्णित है। महाकवि तुलसीदास से लेकर संस्कृत साहित्य के अनेक प्रसिध्द कवियों ने इस मंदिर का वर्णन किया है। लोक मानस में महाकाल की परम्परा अनादि है। उज्जैन भारत की कालगणना का केंद्र बिन्दु था और महाकाल उज्जैन के अधिपति आदि देव माने जाते हैं।
इतिहास के प्रत्येक युग में-शुंग, कुशाण, सात वाहन, गुप्त, परिहार तथा अपेक्षाकृत आधुनिक मराठा काल में इस मंदिर का निरंतर जीर्णोध्दार होता रहा है। वर्तमान मंदिर का पुनर्निर्माण राणोजी सिंधिया के काल में मालवा के सूबेदार रामचंद्र बाबा शेणवी द्वारा कराया गया था। वर्तमान में भी जीर्णोध्दार एवं सुविधा विस्तार का कार्य होता रहा है। महाकालेश्वर की प्रतिमा दक्षिणमुखी है। तांत्रिक परम्परा में प्रसिध्द दक्षिण मुखी पूजा का महत्व बारह ज्योतिर्लिंगों में केवल महाकालेश्वर को ही प्राप्त है। ओंकारेश्वर में मंदिर की ऊपरी पीठ पर महाकाल मूर्ति की तरह इस तरह मंदिर में भी ओंकारेश्वर शिव की प्रतिष्ठा है। तीसरे खण्ड में नागचंद्रेश्वर की प्रतिमा के दर्शन केवल नागपंचमी को होते है। विक्रमादित्य और भोज की महाकाल पूजा के लिए शासकीय सनदें महाकाल मंदिर को प्राप्त होती रही है। वर्तमान में यह मंदिर महाकाल मंदिर समिति के तत्वावधान में संरक्षित है।
 श्री बडे गणेश मंदिर 
श्री महाकालेश्वर मंदिर के निकट हरिसिद्धि मार्ग पर बड़े गणेश की भव्य और कलापूर्ण मूर्ति प्रतिष्ठित है। इस मूर्ति का निर्माण पद्मविभूषण पं॰ सूर्यनारायण व्यास के पिता विख्यात विद्वान स्व. पं॰ नारायण जी व्यास ने किया था। मंदिर परिसर में सप्तधातु की पंचमुखी हनुमान प्रतिमा के साथ-साथ नवग्रह मंदिर तथा कृष्ण यशोदा आदि की प्रतिमाएं भी विराजित हैं। यहाँ गणपति की प्रतिमा बहुत विशाल होने के कारण ही इसे बड़ा गणेश के नाम से जानते हैं। गणेश जी की मूर्ति संरचना में पवित्र सात नदियों के जल एवं सप्त पूरियों के मिट्टी को प्रयोग में लाया गया था। यहाँ गणेश जी को महिलायें अपने भाई के रूप में मानती हैं,एवं रक्षा बंधन के पावन पर्व पर राखी पहनाती हैं।
 मंगलनाथ मंदिर 

पुराणों के अनुसार उज्जैन नगरी को मंगल की जननी कहा जाता है। ऐसे व्यक्ति जिनकी कुंडली में मंगल भारी रहता है, वे अपने अनिष्ट ग्रहों की शांति के लिए यहाँ पूजा-पाठ करवाने आते हैं। यूँ तो देश में मंगल भगवान के कई मंदिर हैं, लेकिन उज्जैन इनका जन्मस्थान होने के कारण यहाँ की पूजा को खास महत्व दिया जाता है। कहा जाता है कि यह मंदिर सदियों पुराना है। सिंधिया राजघराने में इसका पुनर्निर्माण करवाया गया था। उज्जैन शहर को भगवान महाकाल की नगरी कहा जाता है, इसलिए यहाँ मंगलनाथ भगवान की शिवरूपी प्रतिमा का पूजन किया जाता है। हर मंगलवार के दिन इस मंदिर में श्रद्धालुओं का ताँता लगा रहता है।
 हरसिद्धि 
उज्जैन नगर के प्राचीन और महत्वपूर्ण धार्मिक स्थलों में हरसिद्धि देवी का मंदिर प्रमुख है। चिन्तामण गणेश मंदिर से थोड़ी दूर और रूद्रसागर तालाब के किनारे स्थित इस मंदिर में सम्राट विक्रमादित्य द्वारा हरिसिद्धि देवी की पूजा की जाती थी। हरसिध्दि देवी वैष्णव संप्रदाय की आराध्य रही। शिवपुराण के अनुसार दक्ष यज्ञ के बाद सती की कोहनी यहां गिरी थी।
 क्षिप्रा घाट 
उज्जैन नगर के धार्मिक स्वरूप में क्षिप्रा नदी के घाटों का प्रमुख स्थान है। नदी के दाहिने किनारे, जहाँ नगर स्थित है, पर बने ये घाट स्थानार्थियों के लिये सीढीबध्द हैं। घाटों पर विभिन्न देवी-देवताओं के नये-पुराने मंदिर भी है। क्षिप्रा के इन घाटों का गौरव सिंहस्थ के दौरान देखते ही बनता है, जब लाखों-करोड़ों श्रद्धालु यहां स्नान करते हैं।

 गोपाल मंदिर 
गोपाल मंदिर उज्जैन नगर का दूसरा सबसे बड़ा मंदिर है। यह मंदिर नगर के मध्य व्यस्ततम क्षेत्र में स्थित है। मंदिर का निर्माण महाराजा दौलतराव सिंधिया की महारानी बायजा बाई ने वर्ष 1833 के आसपास कराया था। मंदिर में कृष्ण (गोपाल) प्रतिमा है। मंदिर के चांदी के द्वार यहां का एक अन्य आकर्षण हैं।
 गढकालिका देवी 

गढकालिका देवी का यह मंदिर आज के उज्जैन नगर में प्राचीन अवंतिका नगरी क्षेत्र में है। कालयजी कवि कालिदास गढकालिका देवी के उपासक थे। इस प्राचीन मंदिर का गुर्जर सम्राट नागभट्ट द्वारा जीर्णोध्दार कराने का उल्लैख मिलता है। गढ़ कालिका के मंदिर में माँ कालिका के दर्शन के लिए रोज हजारों भक्तों की भीड़ जुटती है। तांत्रिकों की देवी कालिका के इस चमत्कारिक मंदिर की प्राचीनता के विषय में कोई नहीं जानता, फिर भी माना जाता है कि इसकी स्थापना महाभारतकाल में हुई थी, लेकिन मूर्ति सतयुग के काल की है। बाद में इस प्राचीन मंदिर का जीर्णोद्धार सम्राट नागभट्ट द्वारा किए जाने का उल्लेख मिलता है। स्टेटकाल में ग्वालियर के महाराजा ने इसका पुनर्निर्माण कराया।
 भर्तृहरि गुफा 
भर्तृहरि की गुफा ग्यारहवीं सदी के एक मंदिर का अवशेष है, जिसका उत्तरवर्ती दोर में जीर्णोध्दार होता रहा।
 काल भैरव 

काल भैरव मंदिर आज के उज्जैन नगर में स्थित प्राचीन अवंतिका नगरी के क्षेत्र में स्थित है। यह स्थल शिव के उपासकों के कापालिक सम्प्रदाय से संबंधित है। मंदिर के अंदर काल भैरव की विशाल प्रतिमा है। कहा जाता है कि इस मंदिर का निर्माण प्राचीन काल में राजा भद्रसेन ने कराया था। पुराणों में वर्णित अष्ट भैरव में काल भैरव का स्थल है।
 सिंहस्थ कुम्भ 

सिंहस्थ उज्जैन का महान स्नान पर्व है। बारह वर्षों के अंतराल से यह पर्व तब मनाया जाता है जब बृहस्पति सिंह राशि पर स्थित रहता है। पवित्र क्षिप्रा नदी में पुण्य स्नान की विधियां चैत्र मास की पूर्णिमा से प्रारंभ होती हैं और पूरे मास में वैशाख पूर्णिमा के अंतिम स्नान तक भिन्न-भिन्न तिथियों में सम्पन्न होती है। उज्जैन के महापर्व के लिए पारम्परिक रूप से दस योग महत्वपूर्ण माने गए हैं।
देश भर में चार स्थानों पर कुम्भ का आयोजन किया जाता है। प्रयाग, नासिक, हरिद्धार और उज्जैन में लगने वाले कुम्भ मेलों के उज्जैन में आयोजित आस्था के इस पर्व को सिंहस्थ के नाम से पुकारा जाता है। उज्जैन में मेष राशि में सूर्य और सिंह राशि में गुरु के आने पर यहाँ महाकुंभ मेले का आयोजन किया जाता है, जिसे सिहस्थ के नाम से देशभर में पुकारा जाता है। सिंहस्थ आयोजन की एक प्राचीन परम्परा है। इसके आयोजन के संबंध में अनेक कथाएँ प्रचलित है।
अमृत बूंदे छलकने के समय जिन राशियों में सूर्य, चन्द्र, गुरु की स्थिति के विशिष्ट योग के अवसर रहते हैं, वहां कुंभ पर्व का इन राशियों में गृहों के संयोग पर आयोजन होता है। इस अमृत कलश की रक्षा में सूर्य, गुरु और चन्द्रमा के विशेष प्रयत्न रहे। इसी कारण इन्हीं गृहों की उन विशिष्ट स्थितियों में कुंभ पर्व मनाने की परम्परा है।
 इन्हें भी देखें 
उज्जैन का इतिहास
महाकाल मंदिर
सन्दर्भ

 बाहरी कड़ियाँ 


श्रेणी:मध्य प्रदेश के शहर",उज्जैन कहाँ पर स्थित है?,भारत के मध्य प्रदेश राज्य का एक प्रमुख शहर है जो क्षिप्रा नदी के किनारे बसा है
"गौतम बुद्ध (जन्म 563 ईसा पूर्व – निर्वाण 483 ईसा पूर्व) एक श्रमण थे जिनकी शिक्षाओं पर बौद्ध धर्म का प्रचलन हुआ।[1]
उनका जन्म लुंबिनी में 563 ईसा पूर्व इक्ष्वाकु वंशीय क्षत्रिय शाक्य कुल के राजा शुद्धोधन के घर में हुआ था। उनकी माँ का नाम महामाया था जो कोलीय वंश से थी जिनका इनके जन्म के सात दिन बाद निधन हुआ, उनका पालन महारानी की छोटी सगी बहन महाप्रजापती गौतमी ने किया। सिद्धार्थ विवाहोपरांत एक मात्र प्रथम नवजात शिशु राहुल और पत्नी यशोधरा को त्यागकर संसार को जरा, मरण, दुखों से मुक्ति दिलाने के मार्ग की तलाश एवं सत्य दिव्य ज्ञान खोज में रात में राजपाठ छोड़कर जंगल चले गए। वर्षों की कठोर साधना के पश्चात बोध गया (बिहार) में बोधि वृक्ष के नीचे उन्हें ज्ञान की प्राप्ति हुई और वे सिद्धार्थ गौतम से बुद्ध बन गए।
 जीवन वृत्त 

उनका जन्म 563 ईस्वी पूर्व के बीच शाक्य गणराज्य की तत्कालीन राजधानी कपिलवस्तु के निकट लुम्बिनी में हुआ था, जो नेपाल में है।[2] 
लुम्बिनी वन नेपाल के तराई क्षेत्र में कपिलवस्तु और देवदह के बीच नौतनवा स्टेशन से 8 मील दूर पश्चिम में रुक्मिनदेई नामक स्थान के पास स्थित था। कपिलवस्तु की महारानी महामाया देवी के अपने नैहर देवदह जाते हुए रास्ते में प्रसव पीड़ा हुई और वहीं उन्होंने एक बालक को जन्म दिया। शिशु का नाम सिद्धार्थ रखा गया।[3] गौतम गोत्र में जन्म लेने के कारण वे गौतम भी कहलाए। क्षत्रिय राजा शुद्धोधन उनके पिता थे। परंपरागत कथा के अनुसार सिद्धार्थ की माता का उनके जन्म के सात दिन बाद निधन हो गया था। उनका पालन पोषण उनकी मौसी और शुद्दोधन की दूसरी रानी महाप्रजावती (गौतमी)ने किया। शिशु का नाम सिद्धार्थ दिया गया, जिसका अर्थ है ""वह जो सिद्धी प्राप्ति के लिए जन्मा हो""। जन्म समारोह के दौरान, साधु द्रष्टा आसित ने अपने पहाड़ के निवास से घोषणा की- बच्चा या तो एक महान राजा या एक महान पवित्र पथ प्रदर्शक बनेगा।[4] शुद्दोधन ने पांचवें दिन एक नामकरण समारोह आयोजित किया और आठ ब्राह्मण विद्वानों को भविष्य पढ़ने के लिए आमंत्रित किया। सभी ने एक सी दोहरी भविष्यवाणी की, कि बच्चा या तो एक महान राजा या एक महान पवित्र आदमी बनेगा।[4] दक्षिण मध्य नेपाल में स्थित लुंबिनी में उस स्थल पर महाराज अशोक ने तीसरी शताब्दी ईसा पूर्व बुद्ध के जन्म की स्मृति में एक स्तम्भ बनवाया था। बुद्ध का जन्म दिवस व्यापक रूप से थएरावदा देशों में मनाया जाता है।[4]
सुद्धार्थ का मन वचपन से ही करुणा और दया का स्रोत था। इसका परिचय उनके आरंभिक जीवन की अनेक घटनाओं से पता चलता है। 
घुड़दौड़ में जब घोड़े दौड़ते और उनके मुँह से झाग निकलने लगता तो सिद्धार्थ उन्हें थका जानकर वहीं रोक देता और जीती हुई बाजी हार जाता। 
खेल में भी सिद्धार्थ को खुद हार जाना पसंद था क्योंकि किसी को हराना और किसी का दुःखी होना उससे नहीं देखा जाता था। 
सिद्धार्थ ने चचेरे भाई देवदत्त द्वारा तीर से घायल किए गए हंस की सहायता की और उसके प्राणों की रक्षा की।
 शिक्षा एवं विवाह 
सिद्धार्थ ने गुरु विश्वामित्र के पास वेद और उपनिषद्‌ को तो पढ़ा हीं , राजकाज और युद्ध-विद्या की भी शिक्षा ली। कुश्ती, घुड़दौड़, तीर-कमान, रथ हाँकने में कोई उसकी बराबरी नहीं कर पाता।
सोलह वर्ष की उम्र में सिद्धार्थ का कन्या यशोधरा के साथ विवाह हुआ। पिता द्वारा ऋतुओं के अनुरूप बनाए गए वैभवशाली और समस्त भोगों से युक्त महल में वे यशोधरा के साथ रहने लगे जहाँ उनके पुत्र राहुल का जन्म हुआ।
लेकिन विवाहके बाद उनका मन वैराग्यमें चला और सम्यक सुख-शांतिके लिए उन्होंने आपने परिवार का त्याग कर दिया।
 विरक्ति 

राजा शुद्धोधन ने सिद्धार्थ के लिए भोग-विलास का भरपूर प्रबंध कर दिया। तीन ऋतुओं के लायक तीन सुंदर महल बनवा दिए। वहाँ पर नाच-गान और मनोरंजन की सारी सामग्री जुटा दी गई। दास-दासी उसकी सेवा में रख दिए गए। पर ये सब चीजें सिद्धार्थ को संसार में बाँधकर नहीं रख सकीं। वसंत ऋतु में एक दिन सिद्धार्थ बगीचे की सैर पर निकले। उन्हें सड़क पर एक बूढ़ा आदमी दिखाई दिया। उसके दाँत टूट गए थे, बाल पक गए थे, शरीर टेढ़ा हो गया था। हाथ में लाठी पकड़े धीरे-धीरे काँपता हुआ वह सड़क पर चल रहा था। दूसरी बार कुमार जब बगीचे की सैर को निकला, तो उसकी आँखों के आगे एक रोगी आ गया। उसकी साँस तेजी से चल रही थी। कंधे ढीले पड़ गए थे। बाँहें सूख गई थीं। पेट फूल गया था। चेहरा पीला पड़ गया था। दूसरे के सहारे वह बड़ी मुश्किल से चल पा रहा था। तीसरी बार सिद्धार्थ को एक अर्थी मिली। चार आदमी उसे उठाकर लिए जा रहे थे। पीछे-पीछे बहुत से लोग थे। कोई रो रहा था, कोई छाती पीट रहा था, कोई अपने बाल नोच रहा था। इन दृश्यों ने सिद्धार्थ को बहुत विचलित किया। उन्होंने सोचा कि ‘धिक्कार है जवानी को, जो जीवन को सोख लेती है। धिक्कार है स्वास्थ्य को, जो शरीर को नष्ट कर देता है। धिक्कार है जीवन को, जो इतनी जल्दी अपना अध्याय पूरा कर देता है। क्या बुढ़ापा, बीमारी और मौत सदा इसी तरह होती रहेगी सौम्य? चौथी बार कुमार बगीचे की सैर को निकला, तो उसे एक संन्यासी दिखाई पड़ा। संसार की सारी भावनाओं और कामनाओं से मुक्त प्रसन्नचित्त संन्यासी ने सिद्धार्थ को आकृष्ट किया।
 महाभिनिष्क्रमण 

सुंदर पत्नी यशोधरा, दुधमुँहे राहुल और कपिलवस्तु जैसे राज्य का मोह छोड़कर सिद्धार्थ तपस्या के लिए चल पड़े। वह राजगृह पहुँचे। वहाँ  भिक्षा माँगी। सिद्धार्थ घूमते-घूमते आलार कालाम और उद्दक रामपुत्र के पास पहुँचे। उनसे योग-साधना सीखी। समाधि लगाना सीखा। पर उससे उसे संतोष नहीं हुआ। वह उरुवेला पहुँचे और वहाँ पर तरह-तरह से तपस्या करने लगे।
सिद्धार्थ ने पहले तो केवल तिल-चावल खाकर तपस्या शुरू की, बाद में कोई भी आहार लेना बंद कर दिया। शरीर सूखकर काँटा हो गया। छः साल बीत गए तपस्या करते हुए। सिद्धार्थ की तपस्या सफल नहीं हुई।
शांति हेतु बुद्ध का मध्यम मार्ग: एक दिन कुछ स्त्रियाँ किसी नगर से लौटती हुई वहाँ से निकलीं, जहाँ सिद्धार्थ तपस्या कर रहा थे। उनका एक गीत सिद्धार्थ के कान में पड़ा- ‘वीणा के तारों को ढीला मत छोड़ दो। ढीला छोड़ देने से उनका सुरीला स्वर नहीं निकलेगा। पर तारों को इतना कसो भी मत कि वे टूट जाएँ।’ बात सिद्धार्थ को जँच गई। वह मान गये कि नियमित आहार-विहार से ही योग सिद्ध होता है। अति किसी बात की अच्छी नहीं। किसी भी प्राप्ति के लिए मध्यम मार्ग ही ठीक होता है ओर इसके लिए कठोर तपस्या करनी पड़ती है।
 ज्ञान की प्राप्ति 

वैशाखी पूर्णिमा के दिन सिद्धार्थ वटवृक्ष के नीचे ध्यानस्थ थे। समीपवर्ती गाँव की एक स्त्री सुजाता को पुत्र हुआ। उसने बेटे के लिए एक वटवृक्ष की मनौती मानी थी। वह मनौती पूरी करने के लिए सोने के थाल में गाय के दूध की खीर भरकर पहुँची। सिद्धार्थ वहाँ बैठा ध्यान कर रहा था। उसे लगा कि वृक्षदेवता ही मानो पूजा लेने के लिए शरीर धरकर बैठे हैं। सुजाता ने बड़े आदर से सिद्धार्थ को खीर भेंट की और कहा- ‘जैसे मेरी मनोकामना पूरी हुई, उसी तरह आपकी भी हो।’
उसी रात को ध्यान लगाने पर सिद्धार्थ की साधना सफल हुई। उसे सच्चा बोध हुआ। तभी से सिद्धार्थ 'बुद्ध' कहलाए। जिस पीपल वृक्ष के नीचे सिद्धार्थ को बोध मिला वह बोधिवृक्ष कहलाया और गया का समीपवर्ती वह स्थान बोधगया।
 धर्म-चक्र-प्रवर्तन 
वे 80 वर्ष की उम्र तक अपने धर्म का संस्कृत के बजाय उस समय की सीधी सरल लोकभाषा पाली में प्रचार करते रहे। उनके सीधे सरल धर्म की लोकप्रियता तेजी से बढ़ने लगी।
चार सप्ताह तक बोधिवृक्ष के नीचे रहकर धर्म के स्वरूप का चिंतन करने के बाद बुद्ध धर्म का उपदेश करने निकल पड़े। आषाढ़ की पूर्णिमा को वे काशी के पास मृगदाव (वर्तमान में सारनाथ) पहुँचे। वहीं पर उन्होंने सबसे पहला धर्मोपदेश दिया और पहले के पाँच मित्रों को अपना अनुयायी बनाया और फिर उन्हें धर्म प्रचार करने के लिये भेज दिया।
 महापरिनिर्वाण 

पालि सिद्धांत के महापरिनिर्वाण सुत्त के अनुसार ८० वर्ष की आयु में बुद्ध ने घोषणा की कि वे जल्द ही परिनिर्वाण के लिए रवाना होंगे। बुद्ध ने अपना आखिरी भोजन, जिसे उन्होंने कुन्डा नामक एक लोहार से एक भेंट के रूप में प्राप्त किया था, ग्रहण लिया जिसके कारण वे गंभीर रूप से बीमार पड़ गये। बुद्ध ने अपने शिष्य आनंद को निर्देश दिया कि वह कुन्डा को समझाए कि उसने कोई गलती नहीं की है। उन्होने कहा कि यह भोजन अतुल्य है।[5]
 उपदेश 
भगवान बुद्ध ने लोगों को मध्यम मार्ग का उपदेश किया। उन्होंने दुःख, उसके कारण और निवारण के लिए अष्टांगिक मार्ग सुझाया। उन्होंने अहिंसा पर बहुत जोर दिया है। उन्होंने यज्ञ और पशु-बलि की निंदा की। 
बुद्ध के उपदेशों का सार इस प्रकार है -
 महात्मा बुद्ध ने सनातन धरम के कुछ संकल्पनाओं का प्रचार किया, जैसे अग्निहोत्र तथा गायत्री मन्त्र
 ध्यान तथा अन्तर्दृष्टि
 मध्यमार्ग का अनुसरण
 चार आर्य सत्य
 अष्टांग मार्ग
 बौद्ध धर्म एवं संघ 
बुद्ध के धर्म प्रचार से भिक्षुओं की संख्या बढ़ने लगी। बड़े-बड़े राजा-महाराजा भी उनके शिष्य बनने लगे। शुद्धोधन और राहुल ने भी बौद्ध धर्म की दीक्षा ली। भिक्षुओं की संख्या बहुत बढ़ने पर बौद्ध संघ की स्थापना की गई। बाद में लोगों के आग्रह पर बुद्ध ने स्त्रियों को भी संघ में ले लेने के लिए अनुमति दे दी, यद्यपि इसे उन्होंने उतना अच्छा नहीं माना। भगवान बुद्ध ने ‘बहुजन हिताय’ लोककल्याण के लिए अपने धर्म का देश-विदेश में प्रचार करने के लिए भिक्षुओं को इधर-उधर भेजा। अशोक आदि सम्राटों ने भी विदेशों में बौद्ध धर्म के प्रचार में अपनी अहम्‌ भूमिका निभाई। मौर्यकाल तक आते-आते भारत से निकलकर बौद्ध धर्म चीन, जापान, कोरिया, मंगोलिया, बर्मा, थाईलैंड, हिंद चीन, श्रीलंका आदि में फैल चुका था। इन देशों में बौद्ध धर्म बहुसंख्यक धर्म है।
 गौतम बुद्ध - अन्य धर्मों की दृष्टि में 
 हिन्दू धर्म में 
हिन्दू धर्म में भगवान बुद्ध

बुद्ध को विष्णु का अवतार माना जाता है। अनेक पुराणों में उनका उल्लेख है।
सन्दर्भ

स्रोत ग्रन्थ

 According to Pali scholar K. R. Norman, a life span for the Buddha of c. 480 to 400 BCE (and his teaching period roughly from c. 445 to 400 BCE) ""fits the archaeological evidence better"". See also .}}
इन्हें भी देखें
 हिन्दू धर्म में भगवान बुद्ध
 बुद्धावतार
 बाहरी कड़ियाँ 


श्रेणी:बौद्ध धर्म
श्रेणी:धर्म प्रवर्तक

श्रेणी:धर्मगुरू
श्रेणी:भारतीय बौद्ध",गौतम बुद्ध किस शताब्दी में पैदा हुए थे?,563 ईसा पूर्व
